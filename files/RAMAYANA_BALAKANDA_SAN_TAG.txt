॥ श्रीसीतारामचन्द्राभ्यां नमः॥
श्रीमद्वाल्मीकीयरामायणम्
बालकाण्डम्
<कथानुक्रमणी;प्रथमः सर्गः नारदेन वाल्मीकिं प्रति सङ्क्षेपतः श्रीरामचरित्रस्य श्रावणम्>
	<कथा;=नारदं प्रति वाल्मीकिमुनेः प्रश्नः>
1-1-1 a:ओं तपःस्वाध्यायनिरतं तपस्वी वाग्विदां वरम्।
1-1-1 c:नारदं परिपप्रच्छ वाल्मीकिर्मुनिपुङ्गवम्॥  १॥
1-1-2 a:को न्वस्मिन् साम्प्रतं लोके गुणवान् कश्च वीर्यवान्।
1-1-2 c:धर्मज्ञश्च कृतज्ञश्च सत्यवाक्यो दृढव्रतः॥  २॥
1-1-3 a:चारित्रेण च को युक्तः सर्वभूतेषु को हितः।
1-1-3 c:विद्वान् कः कः समर्थश्च कश्चैकप्रियदर्शनः॥  ३॥
1-1-4 a:आत्मवान् को जितक्रोधो द्युतिमान् कोऽनसूयकः।
1-1-4 c:कस्य बिभ्यति देवाश्च जातरोषस्य संयुगे॥  ४॥
1-1-5 a:एतदिच्छाम्यहं श्रोतुं परं कौतूहलं हि मे।
1-1-5 c:महर्षे त्वं समर्थोऽसि ज्ञातुमेवंविधं नरम्॥  ५॥
	</कथा;=नारदं प्रति वाल्मीकिमुनेः प्रश्नः>
	<कथा;=वाल्मीकिप्रश्नस्य नारदोक्तं समाधानम्>
1-1-6 a:श्रुत्वा चैतत्त्रिलोकज्ञो वाल्मीकेर्नारदो वचः।
1-1-6 c:श्रूयतामिति चामन्त्र्य प्रहृष्टो वाक्यमब्रवीत्॥  ६॥
	<गुणः;=नारदोक्ताः रामस्य गुणाः>
1-1-7 a:बहवो दुर्लभाश्चैव ये त्वया कीर्तिता गुणाः।
1-1-7 c:मुने वक्ष्याम्यहं बुद्ध्वा तैर्युक्तः श्रूयतां नरः॥  ७॥
1-1-8 a:इक्ष्वाकुवंशप्रभवो रामो नाम जनैः श्रुतः।
1-1-8 c:नियतात्मा महावीर्यो द्युतिमान् धृतिमान् वशी॥  ८॥
1-1-9 a:बुद्धिमान् नीतिमान् वाग्मी श्रीमाञ्छत्रुनिबहर्णः।
1-1-9 c:विपुलांसो महाबाहुः कम्बुग्रीवो महाहनुः॥  ९॥
1-1-10 a:महोरस्को महेष्वासो गूढजत्रुररिन्दमः।
1-1-10 c:आजानुबाहुः सुशिराः सुललाटः सुविक्रमः॥ १०॥
1-1-11 a:समः समविभक्ताङ्गः स्निग्धवर्णः प्रतापवान्।
1-1-11 c:पीनवक्षा विशालाक्षो लक्ष्मीवाञ्छुभलक्षणः॥ ११॥
1-1-12 a:धर्मज्ञः सत्यसन्धश्च प्रजानां च हिते रतः।
1-1-12 c:यशस्वी ज्ञानसम्पन्नः शुचिर्वश्यः समाधिमान्॥ १२॥
1-1-13 a:प्रजापतिसमः श्रीमान् धाता रिपुनिषूदनः।
1-1-13 c:रक्षिता जीवलोकस्य धर्मस्य परिरक्षिता॥ १३॥
1-1-14 a:रक्षिता स्वस्य धर्मस्य स्वजनस्य च रक्षिता।
1-1-14 c:वेदवेदाङ्गतत्त्वज्ञो धनुर्वेदे च निष्ठितः॥ १४॥
1-1-15 a:सर्वशास्त्रार्थतत्त्वज्ञः स्मृतिमान् प्रतिभानवान्।
1-1-15 c:सर्वलोकप्रियः साधुरदीनात्मा विचक्षणः॥ १५॥
1-1-16 a:सर्वदाभिगतः सद्भिः समुद्र इव सिन्धुभिः।
1-1-16 c:आर्यः सर्वसमश्चैव सदैव प्रियदर्शनः॥ १६॥
1-1-17 a:स च सर्वगुणोपेतः कौसल्यानन्दवर्धनः।
1-1-17 c:समुद्र इव गाम्भीर्ये धैर्येण हिमवानिव॥ १७॥
1-1-18 a:विष्णुना सदृशो वीर्ये सोमवत्प्रियदर्शनः।
1-1-18 c:कालाग्िनसदृशः क्रोधे क्षमया पृथिवीसमः॥ १८॥
1-1-19 a:धनदेन समस्त्यागे सत्ये धर्म इवापरः।
	</गुणः;=नारदोक्ताः रामस्य गुणाः>
	<कथा;=नारदोक्तं सङ्क्षिप्तरामायणम्>
	<कथा;=नारदोक्ते सङ्क्षिप्तरामायणे अयोध्याकाण्डम्>
1-1-19 c:तमेवङ्गुणसम्पन्नं रामं सत्यपराक्रमम्॥ १९॥
1-1-20 a:ज्येष्ठं ज्येष्ठगुणैर्युक्तं प्रियं दशरथः सुतम्।
1-1-20 c:प्रकृतीनां हितैर्युक्तं प्रकृतिप्रियकाम्यया॥ २०॥
1-1-21 a:यौवराज्येन संयोक्तुमैच्छत् प्रीत्या महीपतिः।
1-1-21 c:तस्याभिषेकसम्भारान् दृष्ट्वा भार्याथ?? कैकयी॥ २१॥
1-1-22 a:पूर्वं दत्तवरा देवी वरमेनमयाचत।
1-1-22 c:विवासनं च रामस्य भरतस्याभिषेचनम्॥ २२॥
1-1-23 a:स सत्यवचनाद् राजा धर्मपाशेन संयतः।
1-1-23 c:विवासयामास सुतं रामं दशरथः प्रियम्॥ २३॥
1-1-24 a:स जगाम वनं वीरः प्रतिज्ञामनुपालयन्।
1-1-24 c:पितुर्वचननिर्देशात् कैकेय्याः प्रियकारणात्॥ २४॥
1-1-25 a:तं व्रजन्तं प्रियो भ्राता लक्ष्मणोऽनुजगाम ह।
1-1-25 c:स्नेहाद् विनयसम्पन्नः सुमित्रानन्दवर्धनः॥ २५॥
1-1-26 a:भ्रातरं दयितो भ्रातुः सौभ्रात्रमनुदर्शयन्।
1-1-26 c:रामस्य दयिता भार्या नित्यं प्राणसमा हिता॥ २६॥
1-1-27 a:जनकस्य कुले जाता देवमायेव निर्मिता।
1-1-27 c:सर्वलक्षणसम्पन्ना नारीणामुत्तमा वधूः॥ २७॥
1-1-28 a:सीताप्यनुगता रामं शशिनं रोहिणी यथा।
1-1-28 c:पौरैरनुगतो दूरं पित्रा दशरथेन च॥ २८॥
1-1-29 a:शृङ्गवेरपुरे सूतं गङ्गाकूले व्यसर्जयत्।
1-1-29 c:गुहमासाद्य धर्मात्मा निषादाधिपतिं प्रियम्॥ २९॥
1-1-30 a:गुहेन सहितो रामो लक्ष्मणेन च सीतया।
1-1-30 c:ते वनेन वनं गत्वा नदीस्तीर्त्वा बहूदकाः॥ ३०॥
1-1-31 a:चित्रकूटमनुप्राप्य भरद्वाजस्य शासनात्।
1-1-31 c:रम्यमावसथं कृत्वा रममाणा वने त्रयः॥ ३१॥
1-1-32 a:देवगन्धर्वसङ्काशास्तत्र ते न्यवसन् सुखम्।
	</कथा;=नारदोक्ते सङ्क्षिप्तरामायणे अयोध्याकाण्डम्>
	<कथा;=नारदोक्ते सङ्क्षिप्तरामायणे अरण्यकाण्डम्>
1-1-32 c:चित्रकूटं गते रामे पुत्रशोकातुरस्तदा॥ ३२॥
1-1-33 a:राजा दशरथः स्वर्गं जगाम विलपन् सुतम्।
1-1-33 c:गते तु तस्मिन् भरतो वसिष्ठप्रमुखैर्द्विजैः॥ ३३॥
1-1-34 a:नियुज्यमानो राज्याय नैच्छद् राज्यं महाबलः।
1-1-34 c:स जगाम वनं वीरो रामपादप्रसादकः॥ ३४॥
1-1-35 a:गत्वा तु स महात्मानं रामं सत्यपराक्रमम्।
1-1-35 c:अयाचद् भ्रातरं राममार्यभावपुरस्कृतः॥ ३५॥
1-1-36 a:त्वमेव राजा धर्मज्ञ इति रामं वचोऽब्रवीत्।
1-1-36 c:रामोऽपि परमोदारः सुमुखः सुमहायशाः॥ ३६॥
1-1-37 a:न चैच्छत् पितुरादेशाद् राज्यं रामो महाबलः।
1-1-37 c:पादुके चास्य राज्याय न्यासं दत्त्वा पुनः पुनः॥ ३७॥
1-1-38 a:निवर्तयामास ततो भरतं भरताग्रजः।
1-1-38 c:स काममनवाप्यैव रामपादावुपस्पृशन्॥ ३८॥
1-1-39 a:नन्दिग्रामेऽकरोद् राज्यं रामागमनकाङ्क्षया।
1-1-39 c:गते तु भरते श्रीमान् सत्यसन्धो जितेन्द्रियः॥ ३९॥
1-1-40 a:रामस्तु पुनरालक्ष्य नागरस्य जनस्य च।
1-1-40 c:तत्रागमनमेकाग्रो दण्डकान् प्रविवेश ह॥ ४०॥
1-1-41 a:प्रविश्य तु महारण्यं रामो राजीवलोचनः।
1-1-41 c:विराधं राक्षसं हत्वा शरभङ्गं ददर्श ह॥ ४१॥
1-1-42 a:सुतीक्ष्णं चाप्यगस्त्यं च अगस्त्यभ्रातरं तथा।
1-1-42 c:अगस्त्यवचनाच्चैव जग्राहैन्द्रं शरासनम्॥ ४२॥
1-1-43 a:खड्गं च परमप्रीतस्तूणी चाक्षयसायकौ।
1-1-43 c:वसतस्तस्य रामस्य वने वनचरैः सह॥ ४३॥
1-1-44 a:ऋषयोऽभ्यागमन् सर्वे वधायासुररक्षसाम्।
1-1-44 c:स तेषां प्रतिशुश्राव राक्षसानां तदा वने॥ ४४॥
1-1-45 a:प्रतिज्ञातश्च रामेण वधः संयति रक्षसाम्।
1-1-45 c:ऋषीणामग्िन??कल्पानां दण्डकारण्यवासिनाम्॥ ४५॥
1-1-46 a:तेन तत्रैव वसता जनस्थाननिवासिनी।
1-1-46 c:विरूपिता शूर्पणखा राक्षसी कामरूपिणी॥ ४६॥
1-1-47 a:ततः शूर्पणखावाक्यादुद्युक्तान् सर्वराक्षसान्।
1-1-47 c:खरं त्रिशिरसं चैव दूषणं चैव राक्षसम्॥ ४७॥
1-1-48 a:निजघान रणे रामस्तेषां चैव पदानुगान्।
1-1-48 c:वने तस्मिन् निवसता जनस्थाननिवासिनाम्॥ ४८॥
1-1-49 a:रक्षसां निहतान्यासन् सहस्राणि चतुर्दश।
1-1-49 c:ततो ज्ञातिवधं श्रुत्वा रावणः क्रोधमूर्च्छितः॥ ४९॥
1-1-50 a:सहायं वरयामास मारीचं नाम राक्षसम्।
1-1-50 c:वार्यमाणः सुबहुशो मारीचेन स रावणः॥ ५०॥
1-1-51 a:न विरोधो बलवता क्षमो रावण तेन ते।
1-1-51 c:अनादृत्य तु तद्वाक्यं रावणः कालचोदितः॥ ५१॥
1-1-52 a:जगाम सहमारीचस्तस्याश्रमपदं तदा।
1-1-52 c:तेन मायाविना दूरमपवाह्य नृपात्मजौ॥ ५२॥
1-1-53 a:जहार भार्यां रामस्य गृध्रं हत्वा जटायुषम्।
1-1-53 c:गृध्रं च निहतं दृष्ट्वा हृतां श्रुत्वा च मैथिलीम्॥ ५३॥
1-1-54 a:राघवः शोकसन्तप्तो विललापाकुलेन्द्रियः।
1-1-54 c:ततस्तेनैव शोकेन गृध्रं दग्ध्वा जटायुषम्॥ ५४॥
1-1-55 a:मार्गमाणो वने सीतां राक्षसं सन्ददर्श ह।
1-1-55 c:कबन्धं नाम रूपेण विकृतं घोरदर्शनम्॥ ५५॥
1-1-56 a:तं निहत्य महाबाहुर्ददाह स्वर्गतश्च सः।
1-1-56 c:स चास्य कथयामास शबरीं धर्मचारिणीम्॥ ५६॥
1-1-57 a:श्रमणां धर्मनिपुणामभिगच्छेति राघव।
1-1-57 c:सोऽभ्यगच्छन्महातेजाः शबरीं शत्रुसूदनः॥ ५७॥
1-1-58 a:शबर्या पूजितः सम्यग् रामो दशरथात्मजः।
	</कथा;=नारदोक्ते सङ्क्षिप्तरामायणे अरण्यकाण्डम्>
	<कथा;=नारदोक्ते सङ्क्षिप्तरामायणे किष्किन्धाकाण्डम्>
1-1-58 c:पम्पातीरे हनुमता सङ्गतो वानरेण ह॥ ५८॥
1-1-59 a:हनुमद्वचनाच्चैव सुग्रीवेण समागतः।
1-1-59 c:सुग्रीवाय च तत्सर्वं शंसद्रामो महाबलः॥ ५९॥
1-1-60 a:आदितस्तद् यथावृत्तं सीतायाश्च विशेषतः।
1-1-60 c:सुग्रीवश्चापि तत्सर्वं श्रुत्वा रामस्य वानरः॥ ६०॥
1-1-61 a:चकार सख्यं रामेण प्रीतश्चैवाग्िनसाक्षिकम्।
1-1-61 c:ततो वानरराजेन वैरानुकथनं प्रति॥ ६१॥
1-1-62 a:रामायावेदितं सर्वं प्रणयाद् दुःखितेन च।
1-1-62 c:प्रतिज्ञातं च रामेण तदा वालिवधं प्रति॥ ६२॥
1-1-63 a:वालिनश्च बलं तत्र कथयामास वानरः।
1-1-63 c:सुग्रीवः शङ्कितश्चासीन्नित्यं वीर्येण राघवे॥ ६३॥
1-1-64 a:राघवप्रत्ययार्थं तु दुन्दुभेः कायमुत्तमम्।
1-1-64 c:दर्शयामास सुग्रीवो महापर्वतसंनिभम्॥ ६४॥
	<व्याकरणम्;;=दुर्लभः प्रयोगः>
1-1-65 a:उत्स्मयित्वा महाबाहुः प्रेक्ष्य चास्थि महाबलः।
1-1-65 c:पादाङ्गुष्ठेन चिक्षेप सम्पूर्णं दशयोजनम्॥ ६५॥
	</व्याकरणम्;;=दुर्लभः प्रयोगः>
1-1-66 a:बिभेद च पुनस्तालान् सप्तैकेन महेषुणा।
1-1-66 c:गिरिं रसातलं चैव जनयन् प्रत्ययं तदा॥ ६६॥
1-1-67 a:ततः प्रीतमनास्तेन विश्वस्तः स महाकपिः।
1-1-67 c:किष्किन्धां रामसहितो जगाम च गुहां तदा॥ ६७॥
1-1-68 a:ततोऽगर्जद्धरिवरः सुग्रीवो हेमपिङ्गलः।
1-1-68 c:तेन नादेन महता निर्जगाम हरीश्वरः॥ ६८॥
1-1-69 a:अनुमान्य तदा तारां सुग्रीवेण समागतः।
1-1-69 c:निजघान च तत्रैनं शरेणैकेन राघवः॥ ६९॥
	<mahiti;imp=वालिवधे सुग्रीवः कारणम्>
1-1-70 a:ततः सुग्रीववचनाद्धत्वा वालिनमाहवे।
1-1-70 c:सुग्रीवमेव तद्राज्ये राघवः प्रत्यपादयत्॥ ७०॥
	</mahiti;imp=वालिवधे सुग्रीवः कारणम्>
1-1-71 a:स च सर्वान् समानीय वानरान् वानरर्षभः।
1-1-71 c:दिशः प्रस्थापयामास दिदृक्षुर्जनकात्मजाम्॥ ७१॥
	<कथा;=नारदोक्ते सङ्क्षिप्तरामायणे सुन्दरकाण्डम्>
1-1-72 a:ततो गृध्रस्य वचनात् सम्पातेः हनुमान् बली।
	</कथा;=नारदोक्ते सङ्क्षिप्तरामायणे किष्किन्धाकाण्डम्>
1-1-72 c:शतयोजनविस्तीर्णं पुप्लुवे लवणार्णवम्॥ ७२॥
1-1-73 a:तत्र लङ्कां समासाद्य पुरीं रावणपालिताम्।
1-1-73 c:ददर्श सीतां ध्यायन्तीमशोकवनिकां गताम्॥ ७३॥
1-1-74 a:निवेदयित्वाभिज्ञानं प्रवृत्तिं विनिवेद्य च।
1-1-74 c:समाश्वास्य च वैदेहीं मर्दयामास तोरणम्॥ ७४॥
1-1-75 a:पञ्च सेनाग्रगान् हत्वा सप्त मन्त्रिसुतानपि।
1-1-75 c:शूरमक्षं च निष्पिष्य ग्रहणं समुपागमत्॥ ७५॥
1-1-76 a:अस्त्रेणोन्मुक्तमात्मानं ज्ञात्वा पैतामहाद् वरात्।
1-1-76 c:मर्षयन् राक्षसान् वीरो यन्त्रिणस्तान् यदृच्छया॥ ७६॥
1-1-77 a:ततो दग्ध्वा पुरीं लङ्कामृते सीतां च मैथिलीम्।
1-1-77 c:रामाय प्रियमाख्यातुं पुनरायान्महाकपिः॥ ७७॥
1-1-78 a:सोऽभिगम्य महात्मानं कृत्वा रामं प्रदक्षिणम्।
1-1-78 c:न्यवेदयदमेयात्मा दृष्टा सीतेति तत्त्वतः॥ ७८॥
	</कथा;=नारदोक्ते सङ्क्षिप्तरामायणे सुन्दरकाण्डम्>
	<कथा;=नारदोक्ते सङ्क्षिप्तरामायणे युद्धकाण्डम्>
1-1-79 a:ततः सुग्रीवसहितो गत्वा तीरं महोदधेः।
1-1-79 c:समुद्रं क्षोभयामास शरैरादित्यसंनिभैः॥ ७९॥
1-1-80 a:दर्शयामास चात्मानं समुद्रः सरितां पतिः।
1-1-80 c:समुद्रवचनाच्चैव नलं सेतुमकारयत्॥ ८०॥
1-1-81 a:तेन गत्वा पुरीं लङ्कां हत्वा रावणमाहवे।
1-1-81 c:रामः सीतामनुप्राप्य परां व्रीडामुपागमत्॥ ८१॥
1-1-82 a:तामुवाच ततो रामः परुषं जनसंसदि।
1-1-82 c:अमृष्यमाणा सा सीता विवेश ज्वलनं सती॥ ८२॥
1-1-83 a:ततोऽग्िनवचनात् सीतां ज्ञात्वा विगतकल्मषाम्।
1-1-83 c:कर्मणा तेन महता त्रैलोक्यं सचराचरम्॥ ८३॥
1-1-84 a:सदेवर्षिगणं तुष्टं राघवस्य महात्मनः।
1-1-84 c:बभौ रामः सम्प्रहृष्टः पूजितः सर्वदैवतैः॥ ८४॥
1-1-85 a:अभिषिच्य च लङ्कायां राक्षसेन्द्रं विभीषणम्।
1-1-85 c:कृतकृत्यस्तदा रामो विज्वरः प्रमुमोद ह॥ ८५॥
1-1-86 a:देवताभ्यो वरं प्राप्य समुत्थाप्य च वानरान्।
1-1-86 c:अयोध्यां प्रस्थितो रामः पुष्पकेण सुहृद्वृतः॥ ८६॥
1-1-87 a:भरद्वाजाश्रमं गत्वा रामः सत्यपराक्रमः।
1-1-87 c:भरतस्यान्तिके रामो हनूमन्तं व्यसर्जयत्॥ ८७॥
1-1-88 a:पुनराख्यायिकां जल्पन् सुग्रीवसहितस्तदा।
1-1-88 c:पुष्पकं तत् समारुह्य नन्दिग्रामं ययौ तदा॥ ८८॥
1-1-89 a:नन्दिग्रामे जटां हित्वा भ्रातृभिः सहितोऽनघः।
	</कथा;=नारदोक्ते सङ्क्षिप्तरामायणे युद्धकाण्डम्>
	<राज्यम्;=नारदोक्तं रामराज्यम्>
1-1-89 c:रामः सीतामनुप्राप्य राज्यं पुनरवाप्तवान्॥ ८९॥
1-1-90 a:प्रहृष्टमुदितो लोकस्तुष्टः पुष्टः सुधार्मिकः।
1-1-90 c:निरामयो ह्यरोगश्च दुर्भिक्षभयवर्जितः॥ ९०॥
1-1-91 a:न पुत्रमरणं केचिद् द्रक्ष्यन्ति पुरुषाः क्वचित्।
1-1-91 c:नार्यश्चाविधवा नित्यं भविष्यन्ति पतिव्रताः॥ ९१॥
1-1-92 a:न चाग्िनजं?? भयं किञ्चिन्नाप्सु मज्जन्ति जन्तवः।
1-1-92 c:न वातजं भयं किि??न्नापि ज्वरकृतं तथा॥ ९२॥
1-1-93 a:न चापि क्षुद्भयं तत्र न तस्करभयं तथा।
1-1-93 c:नगराणि च राष्ट्राणि धनधान्ययुतानि च॥ ९३॥
1-1-94 a:नित्यं प्रमुदिताः सर्वे यथा कृतयुगे तथा।
1-1-94 c:अश्वमेधशतैरिष्ट्वा तथा बहुसुवर्णकैः॥ ९४॥
1-1-95 a:गवां कोट्ययुतं दत्त्वा विद्वद्भ्यो विधिपूर्वकम्।
1-1-95 c:असङ्ख्येयं धनं दत्त्वा ब्राह्मणेभ्यो महायशाः॥ ९५॥
1-1-96 a:राजवंशाञ्छतगुणान् स्थापयिष्यति राघवः।
1-1-96 c:चातुर्वर्ण्यं च लोकेऽस्मिन् स्वे स्वे धर्मे नियोक्ष्यति॥ ९६॥
	</राज्यम्;=नारदोक्तं रामराज्यम्>
	<mahiti;=कथा;=रामराज्यकालः>
1-1-97 a:दशवर्षसहस्राणि दशवर्षशतानि च।
1-1-97 c:रामो राज्यमुपासित्वा ब्रह्मलोकं प्रयास्यति॥ ९७॥
	</mahiti;=कथा;=रामराज्यकालः>
	<phalashruti;=नारदोक्तं सङ्क्षिप्तरामायणस्य महत्त्वम्>
1-1-98 a:इदं पवित्रं पापघ्नं पुण्यं वेदैश्च सम्मितम्।
1-1-98 c:यः पठेद् रामचरितं सर्वपापैः प्रमुच्यते॥ ९८॥
1-1-99 a:एतदाख्यानमायुष्यं पठन् रामायणं नरः।
1-1-99 c:सपुत्रपौत्रः सगणः प्रेत्य स्वर्गे महीयते॥ ९९॥
1-1-100 a:पठन् द्विजो वागृषभत्वमीयात्
1-1-101 a:स्यात् क्षत्रियो भूमिपतित्वमीयात्।
1-1-101 c:वणिग्जनः पण्यफलत्वमीया-
1-1-102 a:ज्जनश्च शूद्रोऽपि महत्त्वमीयात्॥ १००॥
	</phalashruti;=नारदोक्तं सङ्क्षिप्तरामायणस्य महत्त्वम्>
	</कथा;=नारदोक्तं सङ्क्षिप्तरामायणम्>
	</कथा;=वाल्मीकिप्रश्नस्य नारदोक्तं समाधानम्>
</कथानुक्रमणी;नारदेन वाल्मीकिं प्रति सङ्क्षेपतः श्रीरामचरित्रस्य श्रावणम्>
इत्यार्षे श्रीमद्रामायणे वाल्मीकीये आदिकाव्ये बालकाण्डे प्रथमः सर्गः॥ १॥
1-1-103 a:
<कथानुक्रमणी;द्वितीयः सर्गः रामायणकाव्यस्योपक्रमः—तमसातटे क्रौञ्चवधात् सन्तप्तस्य वाल्मीकेः शोकस्य श्लोकरूपतया प्रकटनं;   ब्रह्मणस्तं प्रति रामचरितमयकाव्यनिर्माणार्थमादेशः>
1-2-1 a:नारदस्य तु तद् वाक्यं श्रुत्वा वाक्यविशारदः।
1-2-1 c:पूजयामास धर्मात्मा सहशिष्यो महामुनिम्॥  १॥
1-2-2 a:यथावत् पूजितस्तेन देवर्षिर्नारदस्तथा।
	<prayoga;=गृहादितः प्रस्थानकाले वचनमापृच्छा>
1-2-2 c:आपृच्छ्यैवाभ्यनुज्ञातः स जगाम विहायसम्॥  २॥
	</prayoga;=गृहादितः प्रस्थानकाले वचनमापृच्छा>
	<कथा;=वाल्मीकिदृष्टक्रौञ्चवधप्रसङ्गः>
1-2-3 a:स मुहूर्तं गते तस्मिन् देवलोकं मुनिस्तदा।
1-2-3 c:जगाम तमसातीरं जाह्नव्यास्त्वविदूरतः॥  ३॥
1-2-4 a:स तु तीरं समासाद्य तमसाया मुनिस्तदा।
1-2-4 c:शिष्यमाह स्थितं पार्श्वे दृष्ट्वा तीर्थमकर्दमम्॥  ४॥
1-2-5 a:अकर्दममिदं तीर्थं भरद्वाज निशामय।
1-2-5 c:रमणीयं प्रसन्नाम्बु सन्मनुष्यमनो यथा॥  ५॥
1-2-6 a:न्यस्यतां कलशस्तात दीयतां वल्कलं मम।
1-2-6 c:इदमेवावगाहिष्ये तमसातीर्थमुत्तमम्॥  ६॥
1-2-7 a:एवमुक्तो भरद्वाजो वाल्मीकेन महात्मना।
1-2-7 c:प्रायच्छत मुनेस्तस्य वल्कलं नियतो गुरोः॥  ७॥
1-2-8 a:स शिष्यहस्तादादाय वल्कलं नियतेन्द्रियः।
1-2-8 c:विचचार ह पश्यंस्तत् सर्वतो विपुलं वनम्॥  ८॥
1-2-9 a:तस्याभ्याशे तु मिथुनं चरन्तमनपायिनम्।
1-2-9 c:ददर्श भगवांस्तत्र क्रौञ्चयोश्चारुनिःस्वनम्॥  ९॥
1-2-10 a:तस्मात् तु मिथुनादेकं पुमांसं पापनिश्चयः।
1-2-10 c:जघान वैरनिलयो निषादस्तस्य पश्यतः॥ १०॥
1-2-11 a:तं शोणितपरीताङ्गं चेष्टमानं महीतले।
1-2-11 c:भार्या तु निहतं दृष्ट्वा रुराव करुणां गिरम्॥ ११॥
1-2-12 a:वियुक्ता पतिना तेन द्विजेन सहचारिणा।
1-2-12 c:ताम्रशीर्षेण मत्तेन पत्त्रिणा सहितेन वै॥ १२॥
1-2-13 a:तथाविधं द्विजं दृष्ट्वा निषादेन निपातितम्।
1-2-13 c:ऋषेर्धर्मात्मनस्तस्य कारुण्यं समपद्यत॥ १३॥
1-2-14 a:ततः करुणवेदित्वादधर्मोऽयमिति द्विजः।
1-2-14 c:निशाम्य रुदतीं क्रौञ्चीमिदं वचनमब्रवीत्॥ १४॥
1-2-15 a:मा निषाद प्रतिष्ठां त्वमगमः शाश्वतीः समाः।
1-2-15 c:यत् क्रौञ्चमिथुनादेकमवधीः काममोहितम्॥ १५॥
1-2-16 a:तस्येत्थं ब्रुवतश्चिन्ता बभूव हृदि वीक्षतः।
1-2-16 c:शोकार्तेनास्य शकुनेः किमिदं व्याहृतं मया॥ १६॥
1-2-17 a:चिन्तयन् स महाप्राज्ञश्चकार मतिमान्मतिम्।
1-2-17 c:शिष्यं चैवाब्रवीद् वाक्यमिदं स मुनिपुङ्गवः॥ १७॥
1-2-18 a:पादबद्धोऽक्षरसमस्तन्त्रीलयसमन्वितः ।
1-2-18 c:शोकार्तस्य प्रवृत्तो मे श्लोको भवतु नान्यथा॥ १८॥
1-2-19 a:शिष्यस्तु तस्य ब्रुवतो मुनेर्वाक्यमनुत्तमम्।
1-2-19 c:प्रतिजग्राह सन्तुष्टस्तस्य तुष्टोऽभवन्मुनिः॥ १९॥
1-2-20 a:सोऽभिषेकं ततः कृत्वा तीर्थे तस्मिन् यथाविधि।
1-2-20 c:तमेव चिन्तयन्नर्थमुपावर्तत वै मुनिः॥ २०॥
1-2-21 a:भरद्वाजस्ततः शिष्यो विनीतः श्रुतवान् गुरोः।
1-2-21 c:कलशं पूर्णमादाय पृष्ठतोऽनुजगाम ह॥ २१॥
	</कथा;=वाल्मीकिदृष्टक्रौञ्चवधप्रसङ्गः>
1-2-22 a:स प्रविश्याश्रमपदं शिष्येण सह धर्मवित्।
1-2-22 c:उपविष्टः कथाश्चान्याश्चकार ध्यानमास्थितः॥ २२॥
	<कथा;=ब्रह्मणा नारदाय रामायणनिर्माणाय आदेशः>
	<वर्णनम्;--=गुरुजनानामागमने शिष्याणां व्यवहारः;=ब्रह्मागमने नारदव्यवहारः ब्रह्मव्यवहारश्च>
1-2-23 a:आजगाम ततो ब्रह्मा लोककर्ता स्वयं प्रभुः।
1-2-23 c:चतुर्मुखो महातेजा द्रष्टुं तं मुनिपुङ्गवम्॥ २३॥
1-2-24 a:वाल्मीकिरथ तं दृष्ट्वा सहसोत्थाय वाग्यतः।
1-2-24 c:प्राञ्जलिः प्रयतो भूत्वा तस्थौ परमविस्मितः॥ २४॥
1-2-25 a:पूजयामास तं देवं पाद्यार्घ्यासनवन्दनैः।
1-2-25 c:प्रणम्य विधिवच्चैनं पृष्ट्वा चैव निरामयम्॥ २५॥
1-2-26 a:अथोपविश्य भगवानासने परमार्चिते।
1-2-26 c:वाल्मीकये च ऋषये सन्दिदेशासनं ततः॥ २६॥
1-2-27 a:ब्रह्मणा समनुज्ञातः सोऽप्युपाविशदासने।
1-2-27 c:उपविष्टे तदा तस्मिन् साक्षाल्लोकपितामहे॥ २७॥
1-2-28 a:तद्गतेनैव मनसा वाल्मीकिर्ध्यानमास्थितः।
	</वर्णनम्;--=गुरुजनानामागमने शिष्याणां व्यवहारः;=ब्रह्मागमने नारदव्यवहारः ब्रह्मव्यवहारश्च>
1-2-28 c:पापात्मना कृतं कष्टं वैरग्रहणबुद्धिना॥ २८॥
1-2-29 a:यत् तादृशं चारुरवं क्रौञ्चं हन्यादकारणात्।
1-2-29 c:शोचन्नेव पुनः क्रौञ्चीमुपश्लोकमिमं जगौ॥ २९॥
1-2-30 a:पुनरन्तर्गतमना भूत्वा शोकपरायणः।
	<mahiti;=कथा;=क्रौञ्चवधः रामायणनिर्माणे कारणमिति ब्रह्मवचनम्>
1-2-30 c:तमुवाच ततो ब्रह्मा प्रहसन् मुनिपुङ्गवम्॥ ३०॥
1-2-31 a:श्लोक एवास्त्वयं बद्धो नात्र कार्या विचारणा।
1-2-31 c:मच्छन्दादेव ते ब्रह्मन् प्रवृत्तेयं सरस्वती॥ ३१॥
	<mahiti;=कथा;=रामायणनिर्माणाय ब्रह्मणा दत्तः वरः>
1-2-32 a:रामस्य चरितं कृत्स्नं कुरु त्वमृषिसत्तम।
1-2-32 c:धर्मात्मनो भगवतो लोके रामस्य धीमतः॥ ३२॥
1-2-33 a:वृत्तं कथय धीरस्य यथा ते नारदाच्छ्रुतम्।
1-2-33 c:रहस्यं च प्रकाशं च यद् वृत्तं तस्य धीमतः॥ ३३॥
	</mahiti;=कथा;=क्रौञ्चवधः रामायणनिर्माणे कारणमिति ब्रह्मवचनम्>
1-2-34 a:रामस्य सहसौमित्रे राक्षसानां च सर्वशः।
1-2-34 c:वैदेह्याश्चैव यद् वृत्तं प्रकाशं यदि वा रहः॥ ३४॥
1-2-35 a:तच्चाप्यविदितं सर्वं विदितं ते भविष्यति।
1-2-35 c:न ते वागनृता काव्ये काचिदत्र भविष्यति॥ ३५॥
	</mahiti;=कथा;=रामायणनिर्माणाय ब्रह्मणा दत्तः वरः>
	<mahiti;=कथा;=ब्रह्मोक्तं रामायणस्य महत्त्वम्>
1-2-36 a:कुरु रामकथां पुण्यां श्लोकबद्धां मनोरमाम्।
1-2-36 c:यावत् स्थास्यन्ति गिरयः सरितश्च महीतले॥ ३६॥
1-2-37 a:तावद् रामायणकथा लोकेषु प्रचरिष्यति।
1-2-37 c:यावद् रामस्य च कथा त्वत्कृता प्रचरिष्यति॥ ३७॥
1-2-38 a:तावदूर्ध्वमधश्च त्वं मल्लोकेषु निवत्स्यसि।
1-2-38 c:इत्युक्त्वा भगवान् ब्रह्मा तत्रैवान्तरधीयत॥
	</mahiti;=कथा;=ब्रह्मोक्तं रामायणस्य महत्त्वम्>
	</कथा;=ब्रह्मणा नारदाय रामायणनिर्माणाय आदेशः>
	<कथा;=वाल्मीकिना रामायणनिर्माणसङ्कल्पः>
1-2-38 e: ततः सशिष्यो भगवान् मुनिर्विस्मयमाययौ॥ ३८॥
1-2-39 a:तस्य शिष्यास्ततः सर्वे जगुः श्लोकमिमं पुनः।
1-2-39 c:मुहुर्मुहुः प्रीयमाणाः प्राहुश्च भृशविस्मिताः॥ ३९॥
1-2-40 a:समाक्षरैश्चतुॢ??भर्यः पादैर्गीतो महर्षिणा।
1-2-40 c:सोऽनुव्याहरणाद् भूयः शोकः श्लोकत्वमागतः॥ ४०॥
	<mahiti;=कथा;=वाल्मीकिसङ्कल्पितं रामायणस्वरूपम्>
1-2-41 a:तस्य बुद्धिरियं जाता महर्षेर्भावितात्मनः।
1-2-41 c:कृत्स्नं रामायणं काव्यमीदृशैः करवाण्यहम्॥ ४१॥
1-2-42 a:उदारवृत्तार्थपदैर्मनोरमै-
1-2-43 a:स्तदास्य रामस्य चकार कीर्तिमान्।
1-2-43 c:समाक्षरैः श्लोकशतैर्यशस्विनो ॥
1-2-44 a:यशस्करं काव्यमुदारदर्शनः। ४२
1-2-45 a:तदुपगतसमाससन्धियोगं
1-2-46 a:सममधुरोपनतार्थवाक्यबद्धम् ।
1-2-46 c:रघुवरचरितं मुनिप्रणीतं  ॥
1-2-47 a:दशशिरसश्च वधं निशामयध्वम्। ४३
	</mahiti;=कथा;=वाल्मीकिसङ्कल्पितं रामायणस्वरूपम्>
	</कथा;=वाल्मीकिना रामायणनिर्माणसङ्कल्पः>
</कथानुक्रमणी;रामायणकाव्यस्योपक्रमः—तमसातटे क्रौञ्चवधात् सन्तप्तस्य वाल्मीकेः शोकस्य श्लोकरूपतया प्रकटनं  ब्रह्मणस्तं प्रति रामचरितमयकाव्यनिर्माणार्थमादेशः>
इत्यार्षे श्रीमद्रामायणे वाल्मीकीये आदिकाव्ये बालकाण्डे द्वितीयः सर्गः॥ २॥
1-2-48 a:
<कथानुक्रमणी;तृतीयः सर्गः रामायणकाव्यगतानां विषयाणां सङ्क्षेपेणोल्लेखः>
	<mahiti;=कथा;=ब्रह्मणः वरेण वाल्मीकेः लब्धा दृष्टिः>
1-3-1 a:श्रुत्वा वस्तु समग्रं तद्धर्मार्थसहितं हितम्।
1-3-1 c:व्यक्तमन्वेषते भूयो यद् वृत्तं तस्य धीमतः॥  १॥
1-3-2 a:उपस्पृश्योदकं सम्यङ्मुनिः स्थित्वा कृताञ्जलिः।
1-3-2 c:प्राचीनाग्रेषु दर्भेषु धर्मेणान्वेषते गतिम्॥  २॥
1-3-3 a:रामलक्ष्मणसीताभी राज्ञा दशरथेन च।
1-3-3 c:सभार्येण सराष्ट्रेण यत् प्राप्तं तत्र तत्त्वतः॥  ३॥
1-3-4 a:हसितं भाषितं चैव गतिर्यावच्च चेष्टितम्।
1-3-4 c:तत् सर्वं धर्मवीर्येण यथावत् सम्प्रपश्यति॥  ४॥
1-3-5 a:स्त्रीतृतीयेन च तथा यत् प्राप्तं चरता वने।
1-3-5 c:सत्यसन्धेन रामेण तत् सर्वं चान्ववैक्षत॥  ५॥
1-3-6 a:ततः पश्यति धर्मात्मा तत् सर्वं योगमास्थितः।
1-3-6 c:पुरा यत् तत्र निर्वृत्तं पाणावामलकं यथा॥  ६॥
1-3-7 a:तत् सर्वं तत्त्वतो दृष्ट्वा धर्मेण स महामतिः।
1-3-7 c:अभिरामस्य रामस्य तत् सर्वं कर्तुमुद्यतः॥  ७॥
	</mahiti;=कथा;=ब्रह्मणः वरेण वाल्मीकेः लब्धा दृष्टिः>
	<mahiti;=कथा;=रामायणस्य स्वरूपम्>
1-3-8 a:कामार्थगुणसंयुक्तं धर्मार्थगुणविस्तरम्।
1-3-8 c:समुद्रमिव रत्नाढ्यं सर्वश्रुतिमनोहरम्॥  ८॥
	<mahiti;=कथा;=रामायणस्य विषयाः>
1-3-9 a:स यथा कथितं पूर्वं नारदेन महात्मना।
1-3-9 c:रघुवंशस्य चरितं चकार भगवान् मुनिः॥  ९॥
	</mahiti;=कथा;=रामायणस्य स्वरूपम्>
1-3-10 a:जन्म रामस्य सुमहद्वीर्यं सर्वानुकूलताम्।
1-3-10 c:लोकस्य प्रियतां क्षान्तिं सौम्यतां सत्यशीलताम्॥ १०॥
1-3-11 a:नाना चित्राः कथाश्चान्या विश्वामित्रसहायने।
1-3-11 c:जानक्याश्च विवाहं च धनुषश्च विभेदनम्॥ ११॥
1-3-12 a:रामरामविवादं च गुणान् दाशरथेस्तथा।
1-3-12 c:तथाभिषेकं रामस्य कैकेय्या दुष्टभावताम्॥ १२॥
1-3-13 a:विघातं चाभिषेकस्य रामस्य च विवासनम्।
1-3-13 c:राज्ञः शोकं विलापं च परलोकस्य चाश्रयम्॥ १३॥
1-3-14 a:प्रकृतीनां विषादं च प्रकृतीनां विसर्जनम्।
1-3-14 c:निषादाधिपसंवादं सूतोपावर्तनं तथा॥ १४॥
1-3-15 a:गङ्गायाश्चापि सन्तारं भरद्वाजस्य दर्शनम्।
1-3-15 c:भरद्वाजाभ्यनुज्ञानाच्चित्रकूटस्य दर्शनम्॥ १५॥
1-3-16 a:वास्तुकर्म निवेशं च भरतागमनं तथा।
1-3-16 c:प्रसादनं च रामस्य पितुश्च सलिलक्रियाम्॥ १६॥
1-3-17 a:पादुकाग्र्याभिषेकं च नन्दिग्रामनिवासनम्।
1-3-17 c:दण्डकारण्यगमनं विराधस्य वधं तथा॥ १७॥
1-3-18 a:दर्शनं शरभङ्गस्य सुतीक्ष्णेन समागमम्।
1-3-18 c:अनसूयासमाख्यां च अङ्गरागस्य चार्पणम्॥ १८॥
1-3-19 a:दर्शनं चाप्यगस्त्यस्य धनुषो ग्रहणं तथा।
1-3-19 c:शूर्पणयाश्च संवादं विरूपकरणं तथा॥ १९॥
1-3-20 a:वधं खरत्रिशिरसोरुत्थानं रावणस्य च।
1-3-20 c:मारीचस्य वधं चैव वैदेह्या हरणं तथा॥ २०॥
1-3-21 a:राघवस्य विलापं च गृध्रराजनिबहर्णम्।
1-3-21 c:कबन्धदर्शनं चैव पम्पायाश्चापि दर्शनम्॥ २१॥
1-3-22 a:शबरीदर्शनं चैव फलमूलाशनं तथा।
1-3-22 c:प्रलापं चैव पम्पायां हनूमद्दर्शनं तथा॥ २२॥
1-3-23 a:ऋष्यमूकस्य गमनं सुग्रीवेण समागमम्।
1-3-23 c:प्रत्ययोत्पादनं सख्यं वालिसुग्रीवविग्रहम्॥ २३॥
1-3-24 a:वालिप्रमथनं चैव सुग्रीवप्रतिपादनम्।
1-3-24 c:ताराविलापं समयं वर्षरात्रनिवासनम्॥ २४॥
1-3-25 a:कोपं राघवसिंहस्य बलानामुपसङ्ग्रहम्।
1-3-25 c:दिशः प्रस्थापनं चैव पृथिव्याश्च निवेदनम्॥ २५॥
1-3-26 a:अङ्गुलीयकदानं च ऋक्षस्य बिलदर्शनम्।
1-3-26 c:प्रायोपवेशनं चैव सम्पातेश्चापि दर्शनम्॥ २६॥
1-3-27 a:पर्वतारोहणं चैव सागरस्यापि लङ्घनम्।
1-3-27 c:समुद्रवचनाच्चैव मैनाकस्य च दर्शनम्॥ २७॥
1-3-28 a:राक्षसीतर्जनं चैव च्छायाग्राहस्य दर्शनम्।
1-3-28 c:सिंहिकायाश्च निधनं लङ्कामलयदर्शनम्॥ २८॥
1-3-29 a:रात्रौ लङ्काप्रवेशं च एकस्यापि विचिन्तनम्।
1-3-29 c:आपानभूमिगमनमवरोधस्य दर्शनम्॥ २९॥
1-3-30 a:दर्शनं रावणस्यापि पुष्पकस्य च दर्शनम्।
1-3-30 c:अशोकवनिकायानं सीतायाश्चापि दर्शनम्॥ ३०॥
1-3-31 a:अभिज्ञानप्रदानं च सीतायाश्चापि भाषणम्।
1-3-31 c:राक्षसीतर्जनं चैव त्रिजटास्वप्नदर्शनम्॥ ३१॥
1-3-32 a:मणिप्रदानं सीताया वृक्षभङ्गं तथैव च।
1-3-32 c:राक्षसीविद्रवं चैव किङ्कराणां निबहर्णम्॥ ३२॥
1-3-33 a:ग्रहणं वायुसूनोश्च लङ्कादाहाभिगर्जनम्।
1-3-33 c:प्रतिप्लवनमेवाथ मधूनां हरणं तथा॥ ३३॥
1-3-34 a:राघवाश्वासनं चैव मणिनिर्यातनं तथा।
1-3-34 c:सङ्गमं च समुद्रेण नलसेतोश्च बन्धनम्॥ ३४॥
1-3-35 a:प्रतारं च समुद्रस्य रात्रौ लङ्कावरोधनम्।
1-3-35 c:विभीषणेन संसर्गं वधोपायनिवेदनम्॥ ३५॥
1-3-36 a:कुम्भकर्णस्य निधनं मेघनादनिबहर्णम्।
1-3-36 c:रावणस्य विनाशं च सीतावाप्तिमरेः पुरे॥ ३६॥
1-3-37 a:विभीषणाभिषेकं च पुष्पकस्य च दर्शनम्।
1-3-37 c:अयोध्यायाश्च गमनं भरद्वाजसमागमम्॥ ३७॥
1-3-38 a:प्रेषणं वायुपुत्रस्य भरतेन समागमम्।
1-3-38 c:रामाभिषेकाभ्युदयं सर्वसैन्यविसर्जनम्॥
1-3-38 e: स्वराष्ट्ररञ्जनं चैव वैदेह्याश्च विसर्जनम्॥ ३८॥
1-3-39 a:अनागतं च यत् किञ्चिद् रामस्य वसुधातले।
1-3-39 c:तच्चकारोत्तरे काव्ये वाल्मीकिर्भगवानृषिः॥ ३९॥
	</mahiti;=कथा;=रामायणस्य विषयाः>
</कथानुक्रमणी;रामायणकाव्यगतानां विषयाणां सङ्क्षेपेणोल्लेखः>
इत्यार्षे श्रीमद्रामायणे वाल्मीकीये आदिकाव्ये बालकाण्डे तृतीयः सर्गः॥ ३॥
1-3-40 a:
<कथानुक्रमणी;चतुर्थः सर्गः वाल्मीकिश्च??तुॄवशतिसहस्रश्लोकयुतं  रामायणं  काव्यं  निर्माय  कुशीलवौ तदध्यापयत्;   तयो  रामायणगानं  श्रुत्वा  मुनिभिः  प्रशंसनमयोध्यायां श्रीरामेण सम्मानिताभ्यां ताभ्यां तदीयराजसभायां रामायणगानश्रावणम्>
	<mahiti;=कथा;=रामायणस्य स्वरूपम्>
1-4-1 a:प्राप्तराजस्य रामस्य वाल्मीकिर्भगवानृषिः।
1-4-1 c:चकार चरितं कृत्स्नं विचित्रपदमर्थवत्॥  १॥
1-4-2 a:चतुर्विंशत्सहस्राणि श्लोकानामुक्तवानृषिः।
1-4-2 c:तथा सर्गशतान् पञ्च षट्काण्डानि तथोत्तरम्॥  २॥
	</mahiti;=कथा;=रामायणस्य स्वरूपम्>
	<mahiti;=कथा;=रामायणस्य निर्माणानन्तरं प्रचारस्य जिज्ञासा>
1-4-3 a:कृत्वा तु तन्महाप्राज्ञः सभविष्यं सहोत्तरम्।
1-4-3 c:चिन्तयामास को न्वेतत् प्रयुञ्जीयादिति प्रभुः॥  ३॥
1-4-4 a:तस्य चिन्तयमानस्य महर्षेर्भावितात्मनः।
1-4-4 c:अगृह्णीतां ततः पादौ मुनिवेषौ कुशीलवौ॥  ४॥
1-4-5 a:कुशीलवौ तु धर्मज्ञौ राजपुत्रौ यशस्विनौ।
1-4-5 c:भ्रातरौ स्वरसम्पन्नौ ददर्शाश्रमवासिनौ॥  ५॥
1-4-6 a:स तु मेधाविनौ दृष्ट्वा वेदेषु परिनिष्ठितौ।
1-4-6 c:वेदोपबृंहणार्थाय तावग्राहयत प्रभुः॥  ६॥
	</mahiti;=कथा;=रामायणस्य निर्माणानन्तरं प्रचारस्य जिज्ञासा>
	<mahiti;=रामायणस्य नामानि>
1-4-7 a:काव्यं रामायणं कृत्स्नं सीतायाश्चरितं महत्।
1-4-7 c:पौलस्त्यवधमित्येवं चकार चरितव्रतः॥  ७॥
	</mahiti;=रामायणस्य नामानि>
	<mahiti;=रामायणस्य स्वरूपम्>
	<mahiti;=कथा;=कुशलवयोः रामायणगानप्रकारः>
1-4-8 a:पाठ्ये गेये च मधुरं प्रमाणैस्त्रिभिरन्वितम्।
1-4-8 c:जातिभिः सप्तभिर्युक्तं तन्त्रीलयसमन्वितम्॥  ८॥
1-4-9 a:रसैः शृङ्गारकरुणहास्यरौद्रभयानकैः।
1-4-9 c:वीरादिभी रसैर्युक्तं काव्यमेतदगायताम्॥  ९॥
	</mahiti;=रामायणस्य स्वरूपम्>
1-4-10 a:तौ तु गान्धर्वतत्त्वज्ञौ स्थानमूर्च्छनकोविदौ।
1-4-10 c:भ्रातरौ स्वरसम्पन्नौ गन्धर्वाविव रूपिणौ॥ १०॥
	<mahiti;=व्यक्तिः;  =कुशलवौ>
1-4-11 a:रूपलक्षणसम्पन्नौ मधुरस्वरभाषिणौ।
1-4-11 c:बिम्बादिवोत्थितौ बिम्बौ रामदेहात् तथापरौ॥ ११॥<mahiti;=व्यक्तिः;  =कुशलवौ>
	<prayoga;=वाचोविधेयं = कण्ठस्थीकरणम्>
1-4-12 a:तौ राजपुत्रौ कार्त्स्न्येन धर्म्यमाख्यानमुत्तमम्।
1-4-12 c:वाचोविधेयं तत्सर्वं कृत्वा काव्यमनिन्दितौ॥ १२॥<prayoga;=वाचोविधेयं = कण्ठस्थीकरणम्>
1-4-13 a:ऋषीणां च द्विजातीनां साधूनां च समागमे।
1-4-13 c:यथोपदेशं तत्त्वज्ञौ जगतुः सुसमाहितौ॥ १३॥
1-4-14 a:महात्मानौ महाभागौ सर्वलक्षणलक्षितौ।
1-4-14 c:तौ कदाचित् समेतानामृषीणां भावितात्मनाम्॥ १४॥
1-4-15 a:मध्येसभं समीपस्थाविदं काव्यमगायताम्।
	</mahiti;=कथा;=कुशलवयोः रामायणगानप्रकारः>
	<कथा;=कुशलवयोः रामायणगानं श्रुतवतां मुनीनां प्रतिक्रिया>
1-4-15 c:तच्छ्रुत्वा मुनयः सर्वे बाष्पपर्याकुलेक्षणाः॥ १५॥
1-4-16 a:साधु साध्विति तावूचुः परं विस्मयमागताः।
1-4-16 c:ते प्रीतिमनसः सर्वे मुनयो धर्मवत्सलाः॥ १६॥
1-4-17 a:प्रशशंसुः प्रशस्तव्यौ गायमानौ कुशीलवौ।
1-4-17 c:अहो गीतस्य माधुर्यं श्लोकानां च विशेषतः॥ १७॥
1-4-18 a:चिरनिर्वृत्तमप्येतत् प्रत्यक्षमिव दर्शितम्।
1-4-18 c:प्रविश्य तावुभौ सुष्ठु तथाभावमगायताम्॥ १८॥
1-4-19 a:सहितौ मधुरं रक्तं सम्पन्नं स्वरसम्पदा।
1-4-19 c:एवं प्रशस्यमानौ तौ तपः श्लाघ्यैर्महर्षिभिः॥ १९॥
1-4-20 a:संरक्ततरमत्यर्थं मधुरं तावगायताम्।
1-4-20 c:प्रीतः कश्चिन्मुनिस्ताभ्यां संस्थितः कलशं ददौ॥ २०॥
1-4-21 a:प्रसन्नो वल्कलं कश्चिद् ददौ ताभ्यां महायशाः।
1-4-21 c:अन्यः कृष्णाजिनमदाद् यज्ञसूत्रं तथापरः॥ २१॥
1-4-22 a:कश्चित् कमण्डलुं प्रादान्मौञ्जीमन्यो महामुनिः।
1-4-22 c:बृसीमन्यस्तदा प्रादात् कौपीनमपरो मुनिः॥ २२॥
1-4-23 a:ताभ्यां ददौ तदा हृष्टः कुठारमपरो मुनिः।
1-4-23 c:काषायमपरो वस्त्रं चीरमन्यो ददौ मुनिः॥ २३॥
1-4-24 a:जटाबन्धनमन्यस्तु काष्ठरज्जुं मुदान्वितः।
1-4-24 c:यज्ञभाण्डमृषिः कश्चित् काष्ठभारं तथापरः॥ २४॥
1-4-25 a:औदुम्बरीं बृसीमन्यः स्वस्ति केचित् तदावदन्।
1-4-25 c:आयुष्यमपरे प्राहुर्मुदा तत्र महर्षयः॥ २५॥
1-4-26 a:ददुश्चैवं वरान् सर्वे मुनयः सत्यवादिनः।
	</कथा;=कुशलवयोः रामायणगानं श्रुतवतां मुनीनां प्रतिक्रिया>
	<mahiti;=रामायणस्वरूपम्>
1-4-26 c:आश्चर्यमिदमाख्यानं मुनिना सम्प्रकीर्तितम्॥ २६॥
1-4-27 a:परं कवीनामाधारं समाप्तं च यथाक्रमम्।
1-4-27 c:अभिगीतमिदं गीतं सर्वगीतिषु कोविदौ॥ २७॥
1-4-28 a:आयुष्यं पुष्टिजननं सर्वश्रुतिमनोहरम्।
	</mahiti;=रामायणस्वरूपम्>
	<कथा;=कुशलवयोः रामस्य समीपे रामायणगानम्>
1-4-28 c:प्रशस्यमानौ सर्वत्र कदाचित् तत्र गायकौ॥ २८॥
1-4-29 a:रथ्यासु राजमार्गेषु ददर्श भरताग्रजः।
1-4-29 c:स्ववेश्म चानीय ततो भ्रातरौ स कुशीलवौ॥ २९॥
1-4-30 a:पूजयामास पूजार्हौ रामः शत्रुनिबहर्णः।
1-4-30 c:आसीनः काञ्चने दिव्ये स च सिंहासने प्रभुः॥ ३०॥
1-4-31 a:उपोपविष्टैः सचिवैर्भ्रातृभिश्च समन्वितः।
1-4-31 c:दृष्ट्वा तु रूपसम्पन्नौ विनीतौ भ्रातरावुभौ॥ ३१॥
	<mahiti;=कथा;=कुशलवयोः रामायणगानप्रकारः>
1-4-32 a:उवाच लक्ष्मणं रामः शत्रुघ्नं भरतं तथा।
1-4-32 c:श्रूयतामेतदाख्यानमनयोर्देववर्चसोः ॥ ३२॥
1-4-33 a:विचित्रार्थपदं सम्यग्गायकौ समचोदयत्।
1-4-33 c:तौ चापि मधुरं रक्तं स्वचित्तायतनिःस्वनम्॥ ३३॥
1-4-34 a:तन्त्रीलयवदत्यर्थं विश्रुतार्थमगायताम्।
1-4-34 c:ह्लादयत् सर्वगात्राणि मनांसि हृदयानि च॥
1-4-34 e: श्रोत्राश्रयसुखं गेयं तद् बभौ जनसंसदि॥ ३४॥
	</mahiti;=कथा;=कुशलवयोः रामायणगानप्रकारः>
1-4-35 a:इमौ मुनी पार्थिवलक्षणान्वितौ
1-4-36 a:कुशीलवौ चैव महातपस्विनौ।
1-4-36 c:ममापि तद् भूतिकरं प्रचक्षते  ॥
1-4-37 a:महानुभावं चरितं निबोधत। ३५
1-4-38 a:ततस्तु तौ रामवचःप्रचोदिता-
1-4-39 a:वगायतां मार्गविधानसम्पदा।
1-4-39 c:स चापि रामः परिषद्गतः शनै-॥
1-4-40 a:र्बुभूषयासक्तमना बभूव। ३६ ॥
	</कथा;=कुशलवयोः रामस्य समीपे रामायणगानम्>
</कथानुक्रमणी;वाल्मीकिश्च??तुॄवशतिसहस्रश्लोकयुतं  रामायणं  काव्यं  निर्माय  कुशीलवौ तदध्यापयत्;   तयो  रामायणगानं  श्रुत्वा  मुनिभिः  प्रशंसनमयोध्यायां श्रीरामेण सम्मानिताभ्यां ताभ्यां तदीयराजसभायां रामायणगानश्रावणम्>
इत्यार्षे श्रीमद्रामायणे वाल्मीकीये आदिकाव्ये बालकाण्डे चतुर्थः सर्गः॥ ४॥
1-4-41 a:
<कथानुक्रमणी;पञ्चमः सर्गः दशरथपालिताया अयोध्याया उत्कर्षस्य वर्णनम्>
	<mahiti;=कथा;=कुशलवोक्तस्य रामायणस्य भूमिका>
1-5-1 a:सर्वा पूर्वमियं येषामासीत् कृत्स्ना वसुन्धरा।
1-5-1 c:प्रजापतिमुपादाय नृपाणां जयशालिनाम्॥  १॥
1-5-2 a:येषां स सगरो नाम सागरो येन खानितः।
1-5-2 c:षष्टिपुत्रसहस्राणि यं यान्तं पर्यवारयन्॥  २॥
1-5-3 a:इक्ष्वाकूणामिदं तेषां राज्ञां वंशे महात्मनाम्।
1-5-3 c:महदुत्पन्नमाख्यानं रामायणमिति श्रुतम्॥  ३॥
1-5-4 a:तदिदं वर्तयिष्यावः सर्वं निखिलमादितः।
1-5-4 c:धर्मकामार्थसहितं श्रोतव्यमनसूयता॥  ४॥
	</mahiti;=कथा;=कुशलवोक्तस्य रामायणस्य भूमिका>
	<mahiti;=varnana;=nagara;=अयोध्यानगरस्य वर्णनम्>
1-5-5 a:कोशलो नाम मुदितः स्फीतो जनपदो महान्।
1-5-5 c:निविष्टः सरयूतीरे प्रभूतधनधान्यवान्॥  ५॥
1-5-6 a:अयोध्या नाम नगरी तत्रासील्लोकविश्रुता।
1-5-6 c:मनुना मानवेन्द्रेण या पुरी निर्मिता स्वयम्॥  ६॥
1-5-7 a:आयता दश च द्वे च योजनानि महापुरी।
1-5-7 c:श्रीमती त्रीणि विस्तीर्णा सुविभक्तमहापथा॥  ७॥
1-5-8 a:राजमार्गेण महता सुविभक्तेन शोभिता।
1-5-8 c:मुक्तपुष्पावकीर्णेन जलसिक्तेन नित्यशः॥  ८॥
1-5-9 a:तां तु राजा दशरथो महाराष्ट्रविवर्धनः।
1-5-9 c:पुरीमावासयामास दिवि देवपतिर्यथा॥  ९॥
1-5-10 a:कपाटतोरणवतीं सुविभक्तान्तरापणाम्।
1-5-10 c:सर्वयन्त्रायुधवतीमुषितां सर्वशिल्पिभिः॥ १०॥
1-5-11 a:सूतमागधसम्बाधां श्रीमतीमतुलप्रभाम्।
1-5-11 c:उच्चाट्टालध्वजवतीं शतघ्नीशतसङ्कुलाम्॥ ११॥
1-5-12 a:वधूनाटकसङ्घैश्च संयुक्तां सर्वतः पुरीम्।
1-5-12 c:उद्यानाम्रवणोपेतां महतीं सालमेखलाम्॥ १२॥
1-5-13 a:दुर्गगम्भीरपरिखां दुर्गामन्यैर्दुरासदाम्।
1-5-13 c:वाजिवारणसम्पूर्णां गोभिरुष्ट्रैः खरैस्तथा॥ १३॥
1-5-14 a:सामन्तराजसङ्घैश्च बलिकर्मभिरावृताम्।
1-5-14 c:नानादेशनिवासैश्च वणिग्भिरुपशोभिताम्॥ १४॥
1-5-15 a:प्रासादै रत्नविकृतैः पर्वतैरिव शोभिताम्।
1-5-15 c:कूटागारैश्च सम्पूर्णामिन्द्रस्येवामरावतीम्॥ १५॥
1-5-16 a:चित्रामष्टापदाकारां वरनारीगणायुताम्।
1-5-16 c:सर्वरत्नसमाकीर्णां विमानगृहशोभिताम्॥ १६॥
1-5-17 a:गृहगाढामविच्छिद्रां समभूमौ निवेशिताम्।
1-5-17 c:शालितण्डुलसम्पूर्णामिक्षुकाण्डरसोदकाम् ॥ १७॥
1-5-18 a:दुन्दुभीभिर्मृदङ्गैश्च वीणाभिः पणवैस्तथा।
1-5-18 c:नादितां भृशमत्यर्थं पृथिव्यां तामनुत्तमाम्॥ १८॥
1-5-19 a:विमानमिव सिद्धानां तपसाधिगतं दिवि।
1-5-19 c:सुनिवेशितवेश्मान्तां नरोत्तमसमावृताम्॥ १९॥
1-5-20 a:ये च बाणैर्न विध्यन्ति विविक्तमपरापरम्।
1-5-20 c:शब्दवेध्यं च विततं लघुहस्ता विशारदाः॥ २०॥
1-5-21 a:सिंहव्याघ्रवराहाणां मत्तानां नदतां वने।
1-5-21 c:हन्तारो निशितैः शस्त्रैर्बलाद् बाहुबलैरपि॥ २१॥
1-5-22 a:तादृशानां सहस्रैस्तामभिपूर्णां महारथैः।
1-5-22 c:पुरीमावासयामास राजा दशरथस्तदा॥ २२॥
1-5-23 a:तामग्िनमद्भिर्गुणवद्भिरावृतां
1-5-24 a:द्विजोत्तमैर्वेदषडङ्गपारगैः ।
1-5-24 c:सहस्रदैः सत्यरतैर्महात्मभि-॥
1-5-25 a:र्महर्षिकल्पैर्ऋषिभिश्च केवलैः। २३
	</mahiti;=varnana;=nagara;=अयोध्यानगरस्य वर्णनम्>
</कथानुक्रमणी;दशरथपालिताया अयोध्याया उत्कर्षस्य वर्णनम्>
इत्यार्षे श्रीमद्रामायणे वाल्मीकीये आदिकाव्ये बालकाण्डे पञ्चमः सर्गः॥ ५॥
1-5-26 a:
<कथानुक्रमणी;षष्ठः सर्गः राज्ञो दशरथस्य शासनकालेऽयोध्यायास्तत्रत्यजनानां चोत्कृष्टस्थितेर्वर्णनम्>
	<mahiti;=varnana;=samanyajana;=अयोध्यानगरवासिनां वर्णनम्>
1-6-1 a:तस्यां पुर्यामयोध्यायां वेदवित् सर्वसङ्ग्रहः।
1-6-1 c:दीर्घदर्शी महातेजाः पौरजानपदप्रियः॥  १॥
1-6-2 a:इक्ष्वाकूणामतिरथो यज्वा धर्मपरो वशी।
1-6-2 c:महर्षिकल्पो राजर्षिस्त्रिषु लोकेषु विश्रुतः॥  २॥
1-6-3 a:बलवान् निहतामित्रो मित्रवान् विजितेन्द्रियः।
1-6-3 c:धनैश्च सञ्चयैश्चान्यैः शक्रवैश्रवणोपमः॥  ३॥
1-6-4 a:यथा मनुर्महातेजा लोकस्य परिरक्षिता।
1-6-4 c:तथा दशरथो राजा लोकस्य परिरक्षिता॥  ४॥
1-6-5 a:तेन सत्याभिसन्धेन त्रिवर्गमनुतिष्ठता।
1-6-5 c:पालिता सा पुरी ज्येष्ठा इन्द्रेणेवामरावती॥  ५॥
1-6-6 a:तस्मिन् पुरवरे हृष्टा धर्मात्मानो बहुश्रुताः।
1-6-6 c:नरास्तुष्टा धनैः स्वैः स्वैरलुब्धाः सत्यवादिनः॥  ६॥
1-6-7 a:नाल्पसंनिचयः कश्चिदासीत् तस्मिन् पुरोत्तमे।
1-6-7 c:कुटुम्बी यो ह्यसिद्धार्थोऽगवाश्वधनधान्यवान्॥  ७॥
1-6-8 a:कामी वा न कदर्यो वा नृशंसः पुरुषः क्वचित्।
1-6-8 c:द्रष्टुं शक्यमयोध्यायां नाविद्वान् न च नास्तिकः॥  ८॥
1-6-9 a:सर्वे नराश्च नार्यश्च धर्मशीलाः सुसंयताः।
1-6-9 c:मुदिताः शीलवृत्ताभ्यां महर्षय इवामलाः॥  ९॥
1-6-10 a:नाकुण्डली नामुकुटी नास्रग्वी नाल्पभोगवान्।
1-6-10 c:नामृष्टो न नलिप्ताङ्गो नासुगन्धश्च विद्यते॥ १०॥
1-6-11 a:नामृष्टभोजी नादाता नाप्यनङ्गदनिष्कधृक्।
1-6-11 c:नाहस्ताभरणो वापि दृश्यते नाप्यनात्मवान्॥ ११॥
1-6-12 a:नानाहिताग्िनर्नायज्वा न क्षुद्रो वा न तस्करः।
1-6-12 c:कश्चिदासीदयोध्यायां न चावृत्तो न सङ्करः॥ १२॥
1-6-13 a:स्वकर्मनिरता नित्यं ब्राह्मणा विजितेन्द्रियाः।
1-6-13 c:दानाध्ययनशीलाश्च संयताश्च प्रतिग्रहे॥ १३॥
1-6-14 a:नास्तिको नानृती वापि न कश्चिदबहुश्रुतः।
1-6-14 c:नासूयको न चाशक्तो नाविद्वान् विद्यते क्वचित्॥ १४॥
1-6-15 a:नाषडङ्गविदत्रास्ति नाव्रतो नासहस्रदः।
1-6-15 c:न दीनः क्षिप्तचित्तो वा व्यथितो वापि कश्चन॥ १५॥
1-6-16 a:कश्चिन्नरो वा नारी वा नाश्रीमान् नाप्यरूपवान्।
1-6-16 c:द्रष्टुं शक्यमयोध्यायां नापि राजन्यभक्तिमान्॥ १६॥
1-6-17 a:वर्णेष्वग्र्यचतुर्थेषु देवतातिथिपूजकाः।
1-6-17 c:कृतज्ञाश्च वदान्याश्च शूरा विक्रमसंयुताः॥ १७॥
1-6-18 a:दीर्घायुषो नराः सर्वे धर्मं सत्यं च संश्रिताः।
1-6-18 c:सहिताः पुत्रपौत्रैश्च नित्यं स्त्रीभिः पुरोत्तमे॥ १८॥
1-6-19 a:क्षत्रं ब्रह्ममुखं चासीद् वैश्याः क्षत्रमनुव्रताः।
1-6-19 c:शूद्राः स्वकर्मनिरतास्त्रीन् वर्णानुपचारिणः॥ १९॥
1-6-20 a:सा तेनेक्ष्वाकुनाथेन पुरी सुपरिरक्षिता।
1-6-20 c:यथा पुरस्तान्मनुना मानवेन्द्रेण धीमता॥ २०॥
1-6-21 a:योधानामग्िनकल्पानां पेशलानाममर्षणाम्।
1-6-21 c:सम्पूर्णा कृतविद्यानां गुहा केसरिणामिव॥ २१॥
1-6-22 a:काम्बोजविषये जातैर्बाह्लीकैश्च हयोत्तमैः।
1-6-22 c:वनायुजैर्नदीजैश्च पूर्णा हरिहयोत्तमैः॥ २२॥
1-6-23 a:विन्ध्यपर्वतजैर्मत्तैः पूर्णा हैमवतैरपि।
1-6-23 c:मदान्वितैरतिबलैर्मातङ्गैः पर्वतोपमैः॥ २३॥
1-6-24 a:ऐरावतकुलीनैश्च महापद्मकुलैस्तथा।
1-6-24 c:अञ्जनादपि निष्क्रान्तैर्वामनादपि च द्विपैः॥ २४॥
1-6-25 a:भद्रैर्मन्द्रैर्मृगैश्चैव भद्रमन्द्रमृगैस्तथा।
1-6-25 c:भद्रमन्द्रैर्भद्रमृगैर्मृगमन्द्रैश्च सा पुरी॥ २५॥
1-6-26 a:नित्यमत्तैः सदा पूर्णा नागैरचलसंनिभैः।
1-6-26 c:सा योजने द्वे च भूयः सत्यनामा प्रकाशते॥
1-6-26 e: यस्यां दशरथो राजा वसञ्जगदपालयत्॥ २६॥
1-6-27 a:तां पुरीं स महातेजा राजा दशरथो महान्।
1-6-27 c:शशास शमितामित्रो नक्षत्राणीव चन्द्रमाः॥ २७॥
1-6-28 a:तां सत्यनामां दृढतोरणार्गलां
1-6-29 a:गृहैर्विचित्रैरुपशोभितां शिवाम्।
1-6-29 c:पुरीमयोध्यां नृसहस्रसङ्कुलां ॥
1-6-30 a:शशास वै शक्रसमो महीपतिः। २८
	</mahiti;=varnana;=samanyajana;=अयोध्यानगरवासिनां वर्णनम्>
</कथानुक्रमणी;राज्ञो दशरथस्य शासनकालेऽयोध्यायास्तत्रत्यजनानां चोत्कृष्टस्थितेर्वर्णनम्>
इत्यार्षे श्रीमद्रामायणे वाल्मीकीये आदिकाव्ये बालकाण्डे षष्ठः सर्गः॥ ६॥
1-6-31 a:
<कथानुक्रमणी;सप्तमः सर्गः राजामात्यानां गुणानां नीतेश्च वर्णनम्>
	<राजधर्मः;=अयोध्यायाः मन्त्रिणः><राजधर्मः;=राजधर्मसारः>
1-7-1 a:तस्यामात्या गुणैरासन्निक्ष्वाकोः सुमहात्मनः।
1-7-1 c:मन्त्रज्ञाश्चेङ्गितज्ञाश्च नित्यं प्रियहिते रताः॥  १॥
1-7-2 a:अष्टौ बभूवुर्वीरस्य तस्यामात्या यशस्विनः।
1-7-2 c:शुचयश्चानुरक्ताश्च राजकृत्येषु नित्यशः॥  २॥
	<mahiti;=कथा;=दशरथस्य अष्ट द्वौ च मन्त्रिणः तथा प्रधानऋत्विजः>
1-7-3 a:धृष्टिर्जयन्तो विजयः सुराष्ट्रो राष्ट्रवर्धनः।
1-7-3 c:अकोपो धर्मपालश्च सुमन्त्रश्चाष्टमोऽर्थवित्॥  ३॥
1-7-4 a:ऋत्विजौ द्वावभिमतौ तस्यास्तामृषिसत्तमौ।
1-7-4 c:वसिष्ठो वामदेवश्च मन्त्रिणश्च तथापरे॥  ४॥
1-7-5 a:सुयज्ञोऽप्यथ जाबालिः काश्यपोऽप्यथ गौतमः।
1-7-5 c:मार्कण्डेयस्तु दीर्घायुस्तथा कात्यायनो द्विजः॥  ५॥
1-7-6 a:एतैर्ब्रह्मर्षिभिर्नित्यमृत्विजस्तस्य पौर्वकाः।
	</mahiti;=कथा;=दशरथस्य अष्ट द्वौ च मन्त्रिणः तथा प्रधानऋत्विजः>
1-7-6 c:विद्याविनीता ह्रीमन्तः कुशला नियतेन्द्रियाः॥  ६॥
1-7-7 a:श्रीमन्तश्च महात्मानः शस्त्रज्ञा दृढविक्रमाः।
1-7-7 c:कीर्तिमन्तः प्रणिहिता यथावचनकारिणः॥  ७॥
1-7-8 a:तेजःक्षमायशःप्राप्ताः स्मितपूर्वाभिभाषिणः।
1-7-8 c:क्रोधात् कामार्थहेतोर्वा न ब्रूयुरनृतं वचः॥  ८॥
1-7-9 a:तेषामविदितं किञ्चित् स्वेषु नास्ति परेषु वा।
1-7-9 c:क्रियमाणं कृतं वापि चारेणापि चिकीर्षितम्॥  ९॥
1-7-10 a:कुशला व्यवहारेषु सौहृदेषु परीक्षिताः।
1-7-10 c:प्राप्तकालं यथा दण्डं धारयेयुः सुतेष्वपि॥ १०॥
1-7-11 a:कोशसङ्ग्रहणे युक्ता बलस्य च परिग्रहे।
1-7-11 c:अहितं चापि पुरुषं न हिंस्युरविदूषकम्॥ ११॥
1-7-12 a:वीराश्च नियतोत्साहा राजशास्त्रमनुष्ठिताः।
1-7-12 c:शुचीनां रक्षितारश्च नित्यं विषयवासिनाम्॥ १२॥
1-7-13 a:ब्रह्मक्षत्रमहिंसन्तस्ते कोशं समपूरयन्।
1-7-13 c:सुतीक्ष्णदण्डाः सम्प्रेक्ष्य पुरुषस्य बलाबलम्॥ १३॥
	<राजधर्मः;=दशरथस्य राज्यशासनक्रमः>
1-7-14 a:शुचीनामेकबुद्धीनां सर्वेषां सम्प्रजानताम्।
1-7-14 c:नासीत्पुरे वा राष्ट्रे वा मृषावादी नरः क्वचित्॥ १४॥
1-7-15 a:क्वचिन्न दुष्टस्तत्रासीत् परदाररतिर्नरः।
1-7-15 c:प्रशान्तं सर्वमेवासीद् राष्ट्रं पुरवरं च तत्॥ १५॥
	</राजधर्मः;=दशरथस्य राज्यशासनक्रमः>
1-7-16 a:सुवाससः सुवेषाश्च ते च सर्वे शुचिव्रताः।
1-7-16 c:हितार्थाश्च नरेन्द्रस्य जाग्रतो नयचक्षुषा॥ १६॥
1-7-17 a:गुरोर्गुणगृहीताश्च प्रख्याताश्च पराक्रमैः।
1-7-17 c:विदेशेष्वपि विज्ञाताः सर्वतो बुद्धिनिश्चयाः॥ १७॥
1-7-18 a:अभितो गुणवन्तश्च न चासन् गुणवर्जिताः।
1-7-18 c:सन्धिविग्रहतत्त्वज्ञाः प्रकृत्या सम्पदान्विताः॥ १८॥
1-7-19 a:मन्त्रसंवरणे शक्ताः शक्ताः सूक्ष्मासु बुद्धिषु।
1-7-19 c:नीतिशास्त्रविशेषज्ञाः सततं प्रियवादिनः॥ १९॥
	<राजधर्मः;=दशरथस्य राज्यशासनक्रमः>
1-7-20 a:ईदृशैस्तैरमात्यैश्च राजा दशरथोऽनघः।
1-7-20 c:उपपन्नो गुणोपेतैरन्वशासद् वसुन्धराम्॥ २०॥
1-7-21 a:अवेक्ष्यमाणश्चारेण प्रजा धर्मेण रक्षयन्।
1-7-21 c:प्रजानां पालनं कुर्वन्नधर्मं परिवर्जयन्॥ २१॥
1-7-22 a:विश्रुतस्त्रिषु लोकेषु वदान्यः सत्यसङ्गरः।
1-7-22 c:स तत्र पुरुषव्याघ्रः शशास पृथिवीमिमाम्॥ २२॥
1-7-23 a:नाध्यगच्छद्विशिष्टं वा तुल्यं वा शत्रुमात्मनः।
1-7-23 c:मित्रवान्नतसामन्तः प्रतापहतकण्टकः॥
1-7-23 e: स शशास जगद् राजा दिवि देवपतिर्यथा॥ २३॥
1-7-24 a:तैर्मन्त्रिभिर्मन्त्रहिते निविष्टै-
1-7-25 a:र्वृतोऽनुरक्तैः कुशलैः समर्थैः।
1-7-25 c:स पार्थिवो दीप्तिमवाप युक्त-॥
1-7-26 a:स्तेजोमयैर्गोभिरिवोदितोऽर्कः । २४
	</राजधर्मः;=दशरथस्य राज्यशासनक्रमः>
	</राजधर्मः;=अयोध्यायाः मन्त्रिणः>
	</राजधर्मः;=राजधर्मसारः>
</कथानुक्रमणी;राजामात्यानां गुणानां नीतेश्च वर्णनम्>
इत्यार्षे श्रीमद्रामायणे वाल्मीकीये आदिकाव्ये बालकाण्डे सप्तमः सर्गः॥ ७॥
1-7-27 a:
<कथानुक्रमणी;अष्टमः सर्गः पुत्रकामस्य राज्ञोऽश्वमेधाय प्रस्तावो मन्त्रिभिर्ब्राह्मणैश्च तस्यानुमोदनम्>
	<mahiti;=कथा;=दशरथेन पुत्रार्थम् अश्वमेधयागस्य प्रस्तावः । गुरुभिः अनुमोदनम् ।>
1-8-1 a:तस्य चैवम्प्रभावस्य धर्मज्ञस्य महात्मनः।
1-8-1 c:सुतार्थं तप्यमानस्य नासीद् वंशकरः सुतः॥  १॥
1-8-2 a:चिन्तयानस्य तस्यैवं बुद्धिरासीन्महात्मनः।
1-8-2 c:सुतार्थं वाजिमेधेन किमर्थं न यजाम्यहम्॥  २॥
1-8-3 a:स निश्चितां मतिं कृत्वा यष्टव्यमिति बुद्धिमान्।
1-8-3 c:मन्त्रिभिः सह धर्मात्मा सर्वैरपि कृतात्मभिः॥  ३॥
1-8-4 a:ततोऽब्रवीन्महातेजाः सुमन्त्रं मन्त्रिसत्तम।
1-8-4 c:शीघ्रमानय मे सर्वान् गुरूंस्तान् सपुरोहितान्॥  ४॥
1-8-5 a:ततः सुमन्त्रस्त्वरितं गत्वा त्वरितविक्रमः।
1-8-5 c:समानयत् स तान् सर्वान् समस्तान् वेदपारगान्॥  ५॥
1-8-6 a:सुयज्ञं वामदेवं च जाबालिमथ काश्यपम्।
1-8-6 c:पुरोहितं वसिष्ठं च ये चाप्यन्ये द्विजोत्तमाः॥  ६॥
1-8-7 a:तान् पूजयित्वा धर्मात्मा राजा दशरथस्तदा।
1-8-7 c:इदं धर्मार्थसहितं श्लक्ष्णं वचनमब्रवीत्॥  ७॥
1-8-8 a:मम लालप्यमानस्य सुतार्थं नास्ति वै सुखम्।
1-8-8 c:तदर्थं हयमेधेन यक्ष्यामीति मतिर्मम॥  ८॥
1-8-9 a:तदहं यष्टुमिच्छामि शास्त्रदृष्टेन कर्मणा।
1-8-9 c:कथं प्राप्स्याम्यहं कामं बुद्धिरत्रविचिन्त्यताम्॥  ९॥
1-8-10 a:ततः साध्विति तद्वाक्यं ब्राह्मणाः प्रत्यपूजयन्।
1-8-10 c:वसिष्ठप्रमुखाः सर्वे पाॢ??थवस्य मुखेरितम्॥ १०॥
1-8-11 a:ऊचुश्च परमप्रीताः सर्वे दशरथं वचः।
1-8-11 c:सम्भाराः सम्भ्रियन्तां ते तुरगश्च विमुच्यताम्॥ ११॥
1-8-12 a:सरय्वाश्चोत्तरे तीरे यज्ञभूमिर्विधीयताम्।
1-8-12 c:सर्वथा प्राप्स्यसे पुत्रानभिप्रेतांश्च पार्थिव॥ १२॥
1-8-13 a:यस्य ते धार्मिकी बुद्धिरियं पुत्रार्थमागता।
1-8-13 c:ततस्तुष्टोऽभवद् राजा श्रुत्वैतद् द्विजभाषितम्॥ १३॥
	</mahiti;=कथा;=दशरथेन पुत्रार्थम् अश्वमेधयागस्य प्रस्तावः । गुरुभिः अनुमोदनम् ।>
	<mahiti;=कथा;=अश्वमेधयागस्य सिद्धता>
1-8-14 a:अमात्यानब्रवीद् राजा हर्षव्याकुललोचनः।
1-8-14 c:सम्भाराः सम्भ्रियन्तां मे गुरूणां वचनादिह॥ १४॥
1-8-15 a:समर्थाधिष्ठितश्चाश्वः सोपाध्यायो विमुच्यताम्।
1-8-15 c:सरय्वाश्चोत्तरे तीरे यज्ञभूमिर्विधीयताम्॥ १५॥
1-8-16 a:शान्तयश्चापि वर्धन्तां यथाकल्पं यथाविधि।
1-8-16 c:शक्यः प्राप्तुमयं यज्ञः सर्वेणापि महीक्षिता॥ १६॥
	<धर्मशास्त्रम्;--=कर्मणां विधिपूर्वकता>
1-8-17 a:नापराधो भवेत् कष्टो यद्यस्मिन् क्रतुसत्तमे।
1-8-17 c:छिद्रं हि मृगयन्ते स्म विद्वांसो ब्रह्मराक्षसाः॥ १७॥
1-8-18 a:विधिहीनस्य यज्ञस्य सद्यः कर्ता विनश्यति।
1-8-18 c:तद्यथा विधिपूर्वं मे क्रतुरेष समाप्यते॥ १८॥
1-8-19 a:तथा विधानं क्रियतां समर्थाः साधनेष्विति।
	</धर्मशास्त्रम्;--=कर्मणां विधिपूर्वकता>
1-8-19 c:तथेति चाब्रुवन् सर्वे मन्त्रिणः प्रतिपूजिताः॥ १९॥
	</mahiti;=कथा;=अश्वमेधयागस्य सिद्धता>
1-8-20 a:पार्थिवेन्द्रस्य तद् वाक्यं यथापूर्वं निशम्य ते।
1-8-20 c:तथा द्विजास्ते धर्मज्ञा वर्धयन्तो नृपोत्तमम्॥ २०॥
1-8-21 a:अनुज्ञातास्ततः सर्वे पुनर्जग्मुर्यथागतम्।
1-8-21 c:विसर्जयित्वा तान् विप्रान् सचिवानिदमब्रवीत्॥ २१॥
1-8-22 a:ऋत्विग्भिरुपसन्दिष्टो यथावत् क्रतुराप्यताम्।
1-8-22 c:इत्युक्त्वा नृपशार्दूलः सचिवान् समुपस्थितान्॥ २२॥
1-8-23 a:विसर्जयित्वा स्वं वेश्म प्रविवेश महामतिः।
1-8-23 c:ततः स गत्वा ताः पत्नीर्नरेन्द्रो हृदयङ्गमाः॥ २३ ॥
1-8-24 a:उवाच दीक्षां विशत यक्ष्येऽहं सुतकारणात्।
1-8-24 c:तासां तेनातिकान्तेन वचनेन सुवर्चसाम्॥
1-8-24 e: मुखपद्मान्यशोभन्त पद्मानीव हिमात्यये॥ २४॥
</कथानुक्रमणी;पुत्रकामस्य राज्ञोऽश्वमेधाय प्रस्तावो मन्त्रिभिर्ब्राह्मणैश्च तस्यानुमोदनम्>
इत्यार्षे श्रीमद्रामायणे वाल्मीकीये आदिकाव्ये बालकाण्डेऽष्टमः सर्गः॥ ८॥
1-8-25 a:
<कथानुक्रमणी;नवमः सर्गः सुमन्त्रेणर्ष्यशृङ्गवृत्तान्तस्य सङ्क्षेपेण वर्णनम्>
	<कथा;=दशरथस्य पुत्रेष्टिसन्दर्भे मन्त्रिणा सुमन्त्रेण ऋष्यशृङ्गस्य प्रस्तावः । ऋष्यशृङ्गकथा ।>
1-9-1 a:एतच्छ्रुत्वा रहः सूतो राजानमिदमब्रवीत्।
1-9-1 c:श्रूयतां तत् पुरावृत्तं पुराणे च मया श्रुतम्॥  १॥
1-9-2 a:ऋत्विग्भिरुपदिष्टोऽयं पुरावृत्तो मया श्रुतः।
1-9-2 c:सनत्कुमारो भगवान् पूर्वं कथितवान् कथाम्॥  २॥
1-9-3 a:ऋषीणां संनिधौ राजंस्तव पुत्रागमं प्रति।
1-9-3 c:काश्यपस्य च पुत्रोऽस्ति विभाण्डक इति श्रुतः॥  ३॥
1-9-4 a:ऋष्यशृङ्ग इति ख्यातस्तस्य पुत्रो भविष्यति।
1-9-4 c:स वने नित्यसंवृद्धो मुनिर्वनचरः सदा॥  ४॥
1-9-5 a:नान्यं जानाति विप्रेन्द्रो नित्यं पित्रनुवर्तनात्।
1-9-5 c:द्वैविध्यं ब्रह्मचर्यस्य भविष्यति महात्मनः॥  ५॥
1-9-6 a:लोकेषु प्रथितं राजन् विप्रैश्च कथितं सदा।
1-9-6 c:तस्यैवं वर्तमानस्य कालः समभिवर्तत॥  ६॥
1-9-7 a:अग्निं शुश्रूषमाणस्य पितरं च यशस्विनम्।
1-9-7 c:एतस्मिन्नेव काले तु रोमपादः प्रतापवान्॥  ७॥
1-9-8 a:अङ्गेषु प्रथितो राजा भविष्यति महाबलः।
1-9-8 c:तस्य व्यतिक्रमाद् राज्ञो भविष्यति सुदारुणा॥  ८॥
1-9-9 a:अनावृष्टिः सुघोरा वै सर्वलोकभयावहा।
1-9-9 c:अनावृष्ट्यां तु वृत्तायां राजा दुःखसमन्वितः॥  ९॥
1-9-10 a:ब्राह्मणाञ्छ्रुतसंवृद्धान् समानीय प्रवक्ष्यति।
1-9-10 c:भवन्तः श्रुतकर्माणो लोकचारित्रवेदिनः॥ १०॥
1-9-11 a:समादिशन्तु नियमं प्रायश्चित्तं यथा भवेत्।
1-9-11 c:इत्युक्तास्ते ततो राज्ञा सर्वे ब्राह्मणसत्तमाः॥ ११॥
1-9-12 a:वक्ष्यन्ति ते महीपालं ब्राह्मणा वेदपारगाः।
1-9-12 c:विभाण्डकसुतं राजन् सर्वोपायैरिहानय॥ १२॥
1-9-13 a:आनाय्य तु महीपाल ऋष्यशृङ्गं सुसत्कृतम्।
1-9-13 c:विभाण्डकसुतं राजन् ब्राह्मणं वेदपारगम्॥
1-9-13 e: प्रयच्छ कन्यां शान्तां वै विधिना सुसमाहितः॥ १३॥
1-9-14 a:तेषां तु वचनं श्रुत्वा राजा चिन्तां प्रपत्स्यते।
1-9-14 c:केनोपायेन वै शक्यमिहानेतुं स वीर्यवान्॥ १४॥
1-9-15 a:ततो राजा विनिश्चित्य सह मन्त्रिभिरात्मवान्।
1-9-15 c:पुरोहितममात्यांश्च प्रेषयिष्यति सत्कृतान्॥ १५॥
1-9-16 a:ते तु राज्ञो वचः श्रुत्वा व्यथिता विनताननाः।
1-9-16 c:न गच्छेम ऋषेर्भीता अनुनेष्यन्ति तं नृपम्॥ १६॥
1-9-17 a:वक्ष्यन्ति चिन्तयित्वा ते तस्योपायांश्च तान् क्षमान्।
1-9-17 c:आनेष्यामो वयं विप्रं न च दोषो भविष्यति॥ १७॥
1-9-18 a:एवमङ्गाधिपेनैव गणिकाभिर्ऋषेः सुतः।
1-9-18 c:आनीतोऽवर्षयद् देवः शान्ता चास्मै प्रदीयते॥ १८॥
1-9-19 a:ऋष्यशृङ्गस्तु जामाता पुत्रांस्तव विधास्यति।
1-9-19 c:सनत्कुमारकथितमेतावद् व्याहृतं मया॥ १९॥
1-9-20 a:अथ हृष्टो दशरथः सुमन्त्रं प्रत्यभाषत।
1-9-20 c:यथर्ष्यशृङ्गस्त्वानीतो येनोपायेन सोच्यताम्॥ २०॥
	</कथा;=दशरथस्य पुत्रेष्टिसन्दर्भे मन्त्रिणा सुमन्त्रेण ऋष्यशृङ्गस्य प्रस्तावः । ऋष्यशृङ्गकथा ।>
</कथानुक्रमणी;सुमन्त्रेणर्ष्यशृङ्गवृत्तान्तस्य सङ्क्षेपेण वर्णनम्>
इत्यार्षे श्रीमद्रामायणे वाल्मीकीये आदिकाव्ये बालकाण्डे नवमः सर्गः॥ ९॥
1-9-21 a:
<कथानुक्रमणी;दशमः सर्गः ऋष्यशृङ्गस्याङ्गदेश आगमनं शान्तया सह विवाहश्च>
	<कथा;=ऋष्यशृङ्गस्य अङ्गदेश आगमनं शान्तया सह विवाहश्च>
1-10-1 a:सुमन्त्रश्चोदितो राज्ञा प्रोवाचेदं वचस्तदा।
1-10-1 c:यथर्ष्यशृङ्गस्त्वानीतो येनोपायेन मन्त्रिभिः॥
1-10-1 e: तन्मे निगदितं सर्वं शृणु मे मन्त्रिभिः सह॥  १॥
1-10-2 a:रोमपादमुवाचेदं सहामात्यः पुरोहितः।
1-10-2 c:उपायो निरपायोऽयमस्माभिरभिचिन्तितः॥  २॥
	<कथा;=ऋष्यशृङ्गकथा । विषयाणामनभिज्ञः ।>
	<कथा;=ऋष्यशृङ्गस्य आनयनाय उपायाः>
1-10-3 a:ऋष्यशृङ्गो वनचरस्तपःस्वाध्यायसंयुतः।
1-10-3 c:अनभिज्ञस्तु नारीणां विषयाणां सुखस्य च॥  ३॥
1-10-4 a:इन्द्रियार्थैरभिमतैर्नरचित्तप्रमाथिभिः ।
	</कथा;=ऋष्यशृङ्गकथा । विषयाणामनभिज्ञः ।>
1-10-4 c:पुरमानाययिष्यामः क्षिप्रं चाध्यवसीयताम्॥  ४॥
1-10-5 a:गणिकास्तत्र गच्छन्तु रूपवत्यः स्वलङ्कृताः।
1-10-5 c:प्रलोभ्य विविधोपायैरानेष्यन्तीह सत्कृताः॥  ५॥
1-10-6 a:श्रुत्वा तथेति राजा च प्रत्युवाच पुरोहितम्।
1-10-6 c:पुरोहितो मन्त्रिणश्च तदा चक्रुश्च ते तथा॥  ६॥
1-10-7 a:वारमुख्यास्तु तच्छ्रुत्वा वनं प्रविविशुर्महत्।
1-10-7 c:आश्रमस्याविदूरेऽस्मिन् यत्नं कुर्वन्ति दर्शने॥  ७॥
1-10-8 a:ऋषेः पुत्रस्य धीरस्य नित्यमाश्रमवासिनः।
1-10-8 c:पितुः स नित्यसन्तुष्टो नातिचक्राम चाश्रमात्॥  ८॥
1-10-9 a:न तेन जन्मप्रभृति दृष्टपूर्वं तपस्विना।
1-10-9 c:स्त्री वा पुमान् वा यच्चान्यत् सत्त्वं नगरराष्ट्रजम्॥  ९॥
1-10-10 a:ततः कदाचित् तं देशमाजगाम यदृच्छया।
1-10-10 c:विभाण्डकसुतस्तत्र ताश्चापश्यद् वराङ्गनाः॥ १०॥
1-10-11 a:ताश्चित्रवेषाः प्रमदा गायन्त्यो मधुरस्वरम्।
1-10-11 c:ऋषिपुत्रमुपागम्य सर्वा वचनमब्रुवन्॥ ११॥
1-10-12 a:कस्त्वं किं वर्तसे ब्रह्मञ्ज्ञातुमिच्छामहे वयम्।
1-10-12 c:एकस्त्वं विजने दूरे वने चरसि शंस नः॥ १२॥
1-10-13 a:अदृष्टरूपास्तास्तेन काम्यरूपा वने स्त्रियः।
1-10-13 c:हार्दात्तस्य मतिर्जाता आख्यातुं पितरं स्वकम्॥ १३॥
1-10-14 a:पिता विभाण्डकोऽस्माकं तस्याहं सुत औरसः।
1-10-14 c:ऋष्यशृङ्ग इति ख्यातं नाम कर्म च मे भुवि॥ १४॥
1-10-15 a:इहाश्रमपदोऽस्माकं समीपे शुभदर्शनाः।
1-10-15 c:करिष्ये वोऽत्र पूजां वै सर्वेषां विधिपूर्वकम्॥ १५॥
1-10-16 a:ऋषिपुत्रवचः श्रुत्वा सर्वासां मतिरास वै।
1-10-16 c:तदाश्रमपदं द्रष्टुं जग्मुः सर्वास्ततोऽङ्गनाः॥ १६॥
1-10-17 a:गतानां तु ततः पूजामृषिपुत्रश्चकार ह।
1-10-17 c:इदमर्घ्यमिदं पाद्यमिदं मूलं फलं च नः॥ १७॥
1-10-18 a:प्रतिगृह्य तु तां पूजां सर्वा एव समुत्सुकाः।
1-10-18 c:ऋषेर्भीताश्च शीघ्रं तु गमनाय मतिं दधुः॥ १८॥
1-10-19 a:अस्माकमपि मुख्यानि फलानीमानि हे द्विज।
1-10-19 c:गृहाण विप्र भद्रं ते भक्षयस्व च मा चिरम्॥ १९॥
1-10-20 a:ततस्तास्तं समालिङ्ग्य सर्वा हर्षसमन्विताः।
1-10-20 c:मोदकान् प्रददुस्तस्मै भक्ष्यांश्च विविधाञ्छुभान्॥ २०॥
1-10-21 a:तानि चास्वाद्य तेजस्वी फलानीति स्म मन्यते।
1-10-21 c:अनास्वादितपूर्वाणि वने नित्यनिवासिनाम्॥ २१॥
1-10-22 a:आपृच्छ्य च तदा विप्रं व्रतचर्यां निवेद्य च।
1-10-22 c:गच्छन्ति स्मापदेशात्ता भीतास्तस्य पितुः स्त्रियः॥ २२॥
1-10-23 a:गतासु तासु सर्वासु काश्यपस्यात्मजो द्विजः।
1-10-23 c:अस्वस्थहृदयश्चासीद् दुःखाच्च परिवर्तते॥ २३॥
1-10-24 a:ततोऽपरेद्युस्तं देशमाजगाम स वीर्यवान्।
1-10-24 c:विभाण्डकसुतः श्रीमान् मनसाचिन्तयन्मुहुः॥ २४॥
1-10-25 a:मनोज्ञा यत्र ता दृष्टा वारमुख्याः स्वलङ्कृताः।
1-10-25 c:दृष्ट्वैव च ततो विप्रमायान्तं हृष्टमानसाः॥ २५॥
1-10-26 a:उपसृत्य ततः सर्वास्तास्तमूचुरिदं वचः।
1-10-26 c:एह्याश्रमपदं सौम्य अस्माकमिति चाब्रुवन्॥ २६॥
1-10-27 a:चित्राण्यत्र बहूनि स्युर्मूलानि च फलानि च।
1-10-27 c:तत्राप्येष विशेषेण विधिर्हि भविता ध्रुवम्॥ २७॥
1-10-28 a:श्रुत्वा तु वचनं तासां सर्वासां हृदयङ्गमम्।
1-10-28 c:गमनाय मतिं चक्रे तं च निन्युस्तथा स्त्रियः॥ २८॥
	</कथा;=ऋष्यशृङ्गस्य आनयनाय उपायाः>
1-10-29 a:तत्र चानीयमाने तु विप्रे तस्मिन् महात्मनि।
1-10-29 c:ववर्ष सहसा देवो जगत् प्रह्लादयंस्तदा॥ २९॥
1-10-30 a:वर्षेणैवागतं विप्रं तापसं स नराधिपः।
1-10-30 c:प्रत्युद्गम्य मुनिं प्रह्वः शिरसा च महीं गतः॥ ३०॥
1-10-31 a:अर्घ्यं च प्रददौ तस्मै न्यायतः सुसमाहितः।
1-10-31 c:वव्रे प्रसादं विप्रेन्द्रान्मा विप्रं मन्युराविशेत्॥ ३१॥
1-10-32 a:अन्तःपुरं प्रवेश्यास्मै कन्यां दत्त्वा यथाविधि।
1-10-32 c:शान्तां शान्तेन मनसा राजा हर्षमवाप सः॥ ३२॥
1-10-33 a:एवं स न्यवसत् तत्र सर्वकामैः सुपूजितः।
1-10-33 c:ऋष्यशृङ्गो महातेजाः शान्तया सह भार्यया॥ ३३॥
	</कथा;=ऋष्यशृङ्गस्य अङ्गदेश आगमनं शान्तया सह विवाहश्च>
</कथानुक्रमणी;ऋष्यशृङ्गस्याङ्गदेश आगमनं शान्तया सह विवाहश्च>
इत्यार्षे श्रीमद्रामायणे वाल्मीकीये आदिकाव्ये बालकाण्डे दशमः सर्गः॥ १०॥
1-10-34 a:
<कथानुक्रमणी;एकादशः सर्गः सुमन्त्रस्य संमत्या राज्ञा दशरथेनाङ्गराजगृहाच्छान्तर्ष्यशृङ्गयोः स्वे गृहे समानयनम्>
1-11-1 a:भूय एव हि राजेन्द्र शृणु मे वचनं हितम्।
1-11-1 c:यथा स देवप्रवरः कथयामास बुद्धिमान्॥  १॥
1-11-2 a:इक्ष्वाकूणां कुले जातो भविष्यति सुधार्मिकः।
1-11-2 c:नाम्ना दशरथो राजा श्रीमान् सत्यप्रतिश्रवः॥  २॥
1-11-3 a:अङ्गराजेन सख्यं च तस्य राज्ञो भविष्यति।
1-11-3 c:कन्या चास्य महाभागा शान्ता नाम भविष्यति॥  ३॥
1-11-4 a:पुत्रस्त्वङ्गस्य राज्ञस्तु रोमपाद इति श्रुतः।
1-11-4 c:तं स राजा दशरथो गमिष्यति महायशाः॥  ४॥
1-11-5 a:अनपत्योऽस्मि धर्मात्मञ्शान्ताभर्ता मम क्रतुम्।
1-11-5 c:आहरेत त्वयाऽऽज्ञप्तः सन्तानार्थं कुलस्य च॥  ५॥
1-11-6 a:श्रुत्वा राज्ञोऽथ तद् वाक्यं मनसा स विचिन्त्य च।
1-11-6 c:प्रदास्यते पुत्रवन्तं शान्ताभर्तारमात्मवान्॥  ६॥
1-11-7 a:प्रतिगृह्य च तं विप्रं स राजा विगतज्वरः।
1-11-7 c:आहरिष्यति तं यज्ञं प्रहृष्टेनान्तरात्मना॥  ७॥
1-11-8 a:तं च राजा दशरथो यशस्कामः कृताञ्जलिः।
1-11-8 c:ऋष्यशृङ्गं द्विजज्येष्ठं वरयिष्यति धर्मवित्॥  ८॥
1-11-9 a:यज्ञार्थं प्रसवार्थं च स्वर्गार्थं च नरेश्वरः।
1-11-9 c:लभते च स तं कामं द्विजमुख्याद् विशाम्पतिः॥  ९॥
1-11-10 a:पुत्राश्चास्य भविष्यन्ति चत्वारोऽमितविक्रमाः।
1-11-10 c:वंशप्रतिष्ठानकराः सर्वभूतेषु विश्रुताः॥ १०॥
1-11-11 a:एवं स देवप्रवरः पूर्वं कथितवान् कथाम्।
1-11-11 c:सनत्कुमारो भगवान् पुरा देवयुगे प्रभुः॥ ११॥
1-11-12 a:स त्वं पुरुषशार्दूल समानय सुसत्कृतम्।
1-11-12 c:स्वयमेव महाराज गत्वा सबलवाहनः॥ १२॥
1-11-13 a:सुमन्त्रस्य वचः श्रुत्वा हृष्टो दशरथोऽभवत्।
1-11-13 c:अनुमान्य वसिष्ठं च सूतवाक्यं निशाम्य च॥ १३॥
1-11-14 a:सान्तःपुरः सहामात्यः प्रययौ यत्र स द्विजः।
1-11-14 c:वनानि सरितश्चैव व्यतिक्रम्य शनैः शनैः॥ १४॥
1-11-15 a:अभिचक्राम तं देशं यत्र वै मुनिपुङ्गवः।
1-11-15 c:आसाद्य तं द्विजज्येष्ठं रोमपादसमीपगम्॥ १५॥
1-11-16 a:ऋषिपुत्रं ददर्शाथो दीप्यमानमिवानलम्।
1-11-16 c:ततो राजा यथायोग्यं पूजां चक्रे विशेषतः॥ १६॥
1-11-17 a:सखित्वात् तस्य वै राज्ञः प्रहृष्टेनान्तरात्मना।
1-11-17 c:रोमपादेन चाख्यातमृषिपुत्राय धीमते॥ १७॥
1-11-18 a:सख्यं सम्बन्धकं चैव तदा तं प्रत्यपूजयत्।
1-11-18 c:एवं सुसत्कृतस्तेन सहोषित्वा नरर्षभः॥ १८॥
1-11-19 a:सप्ताष्टदिवसान् राजा राजानमिदमब्रवीत्।
1-11-19 c:शान्ता तव सुता राजन् सह भर्त्रा विशाम्पते॥ १९॥
1-11-20 a:मदीयं नगरं यातु कार्यं हि महदुद्यतम्।
1-11-20 c:तथेति राजा संश्रुत्य गमनं तस्य धीमतः॥ २०॥
1-11-21 a:उवाच वचनं विप्रं गच्छ त्वं सह भार्यया।
1-11-21 c:ऋषिपुत्रः प्रतिश्रुत्य तथेत्याह नृपं तदा॥ २१॥
	<वर्णनम्;--=ऋष्यशृङ्गागमनं श्रुत्वा दशरथरोमपादयोः प्रतिक्रिया>
1-11-22 a:स नृपेणाभ्यनुज्ञातः प्रययौ सह भार्यया।
1-11-22 c:तावन्योन्याञ्जलिं कृत्वा स्नेहात्संश्लिष्य चोरसा॥ २२॥
1-11-23 a:ननन्दतुर्दशरथो रोमपादश्च वीर्यवान्।
	</वर्णनम्;--=ऋष्यशृङ्गागमनं श्रुत्वा दशरथरोमपादयोः प्रतिक्रिया>
	<mahiti;=ऋष्यशृङ्गागमनकाले अयोध्यानगरस्य सज्जीकरणम्>
1-11-23 c:ततः सुहृदमापृच्छ्य प्रस्थितो रघुनन्दनः॥ २३॥
1-11-24 a:पौरेषु प्रेषयामास दूतान् वै शीघ्रगामिनः।
1-11-24 c:क्रियतां नगरं सर्वं क्षिप्रमेव स्वलङ्कृतम्॥ २४॥
1-11-25 a:धूपितं सिक्तसम्मृष्टं पताकाभिरलङ्कृतम्।
1-11-25 c:ततः प्रहृष्टाः पौरास्ते श्रुत्वा राजानमागतम्॥ २५॥
1-11-26 a:तथा चक्रुश्च तत् सर्वं राज्ञा यत् प्रेषितं तदा।<mahiti;=ऋष्यशृङ्गागमनकाले अयोध्यानगरस्य सज्जीकरणम्>
1-11-26 c:ततः स्वलङ्कृतं राजा नगरं प्रविवेश ह॥ २६॥
1-11-27 a:शङ्खदुन्दुभिनिर्ह्रादैः पुरस्कृत्वा द्विजर्षभम्।
1-11-27 c:ततः प्रमुदिताः सर्वे दृष्ट्वा वै नागरा द्विजम्॥ २७॥
1-11-28 a:प्रवेश्यमानं सत्कृत्य नरेन्द्रेणेन्द्रकर्मणा।
1-11-28 c:यथा दिवि सुरेन्द्रेण सहस्राक्षेण काश्यपम्॥ २८॥
1-11-29 a:अन्तःपुरं प्रवेश्यैनं पूजां कृत्वा च शास्त्रतः।
1-11-29 c:कृतकृत्यं तदात्मानं मेने तस्योपवाहनात्॥ २९॥
1-11-30 a:अन्तःपुराणि सर्वाणि शान्तां दृष्ट्वा तथागताम्।
1-11-30 c:सह भर्त्रा विशालाक्षीं प्रीत्यानन्दमुपागमन्॥ ३०॥
1-11-31 a:पूज्यमाना तु ताभिः सा राज्ञा चैव विशेषतः।
1-11-31 c:उवास तत्र सुखिता कञ्चित् कालं सहद्विजा॥ ३१॥
</कथानुक्रमणी;सुमन्त्रस्य संमत्या राज्ञा दशरथेनाङ्गराजगृहाच्छान्तर्ष्यशृङ्गयोः स्वे गृहे समानयनम्>
इत्यार्षे श्रीमद्रामायणे वाल्मीकीये आदिकाव्ये बालकाण्डे एकादशः सर्गः॥ ११॥
1-11-32 a:
<कथानुक्रमणी;द्वादशः सर्गः राज्ञ ऋषीन् प्रति यज्ञं कारयितुं प्रस्तावः;   ऋषिभी राजानं प्रति राज्ञा चामात्यान् प्रति यज्ञसामग्रीसम्भरणायादेशदानम्>
1-12-1 a:ततः काले बहुतिथे कस्मिंश्चित् सुमनोहरे।
1-12-1 c:वसन्ते समनुप्राप्ते राज्ञो यष्टुं मनोऽभवत्॥  १॥
1-12-2 a:ततः प्रणम्य शिरसा तं विप्रं देववर्णिनम्।
1-12-2 c:यज्ञाय वरयामास सन्तानार्थं कुलस्य च॥  २॥
1-12-3 a:तथेति च स राजानमुवाच वसुधाधिपम्।
1-12-3 c:सम्भाराः सम्भ्रियन्तां ते तुरगश्च विमुच्यताम्॥  ३॥
1-12-4 a:सरय्वाश्चोत्तरे तीरे यज्ञभूमिर्विधीयताम्।
1-12-4 c:ततोऽब्रवीन्नृपो वाक्यं ब्राह्मणान् वेदपारगान्॥  ४॥
1-12-5 a:सुमन्त्रावाहय क्षिप्रमृत्विजो ब्रह्मवादिनः।
1-12-5 c:सुयज्ञं वामदेवं च जाबालिमथ काश्यपम्॥  ५॥
1-12-6 a:पुरोहितं वसिष्ठं च ये चान्ये द्विजसत्तमाः।
1-12-6 c:ततः सुमन्त्रस्त्वरितं गत्वा त्वरितविक्रमः॥  ६॥
1-12-7 a:समानयत् स तान् सर्वान् समस्तान् वेदपारगान्।
1-12-7 c:तान् पूजयित्वा धर्मात्मा राजा दशरथस्तदा॥  ७॥
1-12-8 a:धर्मार्थसहितं युक्तं श्लक्ष्णं वचनमब्रवीत्।
1-12-8 c:मम तातप्यमानस्य पुत्रार्थं नास्ति वै सुखम्॥  ८॥
1-12-9 a:पुत्रार्थं हयमेधेन यक्ष्यामीति मतिर्मम।
1-12-9 c:तदहं यष्टुमिच्छामि हयमेधेन कर्मणा॥  ९॥
1-12-10 a:ऋषिपुत्रप्रभावेण कामान् प्राप्स्यामि चाप्यहम्।
1-12-10 c:ततः साध्विति तद्वाक्यं ब्राह्मणाः प्रत्यपूजयन्॥ १०॥
1-12-11 a:वसिष्ठप्रमुखाः सर्वे पार्थिवस्य मुखाच्च्युतम्।
1-12-11 c:ऋष्यशृङ्गपुरोगाश्च प्रत्यूचुर्नृपतिं तदा॥ ११॥
1-12-12 a:सम्भाराः सम्भ्रियन्तां ते तुरगश्च विमुच्यताम्।
1-12-12 c:सरय्वाश्चोत्तरे तीरे यज्ञभूमिर्विधीयताम्॥ १२॥
1-12-13 a:सर्वथा प्राप्स्यसे पुत्रांश्चतुरोऽमितविक्रमान्।
1-12-13 c:यस्य ते धार्मिकी बुद्धिरियं पुत्रार्थमागता॥ १३॥
1-12-14 a:ततः प्रीतोऽभवद् राजा श्रुत्वा तु द्विजभाषितम्।
1-12-14 c:अमात्यानब्रवीद् राजा हर्षेणेदं शुभाक्षरम्॥ १४॥
1-12-15 a:गुरूणां वचनाच्छीघ्रं सम्भाराः सम्भ्रियन्तु मे।
1-12-15 c:समर्थाधिष्ठितश्चाश्वः सोपाध्यायो विमुच्यताम्॥ १५॥
1-12-16 a:सरय्वाश्चोत्तरे तीरे यज्ञभूमिर्विधीयताम्।
1-12-16 c:शान्तयश्चाभिवर्धन्तां यथाकल्पं यथाविधि॥ १६॥
1-12-17 a:शक्यः कर्तुमयं यज्ञः सर्वेणापि महीक्षिता।
1-12-17 c:नापराधो भवेत् कष्टो यद्यस्मिन् क्रतुसत्तमे॥ १७॥
1-12-18 a:छिद्रं हि मृगयन्त्येते विद्वांसो ब्रह्मराक्षसाः।
1-12-18 c:विधिहीनस्य यज्ञस्य सद्यः कर्ता विनश्यति॥ १८॥
1-12-19 a:तद् यथा विधिपूर्वं मे क्रतुरेष समाप्यते।
1-12-19 c:तथा विधानं क्रियतां समर्थाः करणेष्विह॥ १९॥
1-12-20 a:तथेति च ततः सर्वे मन्त्रिणः प्रत्यपूजयन्।
1-12-20 c:पार्थिवेन्द्रस्य तद् वाक्यं यथाज्ञप्तमकुर्वत॥ २०॥
1-12-21 a:ततो द्विजास्ते धर्मज्ञमस्तुवन् पार्थिवर्षभम्।
1-12-21 c:अनुज्ञातास्ततः सर्वे पुनर्जग्मुर्यथागतम्॥ २१॥
1-12-22 a:गतेषु तेषु विप्रेषु मन्त्रिणस्तान् नराधिपः।
1-12-22 c:विसर्जयित्वा स्वं वेश्म प्रविवेश महामतिः॥ २२॥
</कथानुक्रमणी;राज्ञ ऋषीन् प्रति यज्ञं कारयितुं प्रस्तावः;   ऋषिभी राजानं प्रति राज्ञा चामात्यान् प्रति यज्ञसामग्रीसम्भरणायादेशदानम्>
इत्यार्षे श्रीमद्रामायणे वाल्मीकीये आदिकाव्ये बालकाण्डे द्वादशः सर्गः॥ १२॥
1-12-23 a:
<कथानुक्रमणी;त्रयोदशः सर्गः राज्ञो वसिष्ठं प्रति यज्ञसमारम्भायानुरोधस्तेन तदर्थं सेवकानां नियुक्ती राज्ञामामन्त्रणाय तस्य सुमन्त्रं प्रत्यादेशः समागतनरेशानां सत्कारः सपत्नीकेन राज्ञा यज्ञदीक्षाया ग्रहणं च>
	<mahiti;=धर्मशास्त्रम्;--=दशरथकृतस्य अश्वमेधयागस्य कालः>
1-13-1 a:पुनः प्राप्ते वसन्ते तु पूर्णः संवत्सरोऽभवत्।
1-13-1 c:प्रसवार्थं गतो यष्टुं हयमेधेन वीर्यवान्॥  १॥
	</mahiti;=धर्मशास्त्रम्;--=दशरथकृतस्य अश्वमेधयागस्य कालः>
1-13-2 a:अभिवाद्य वसिष्ठं च न्यायतः प्रतिपूज्य च।
1-13-2 c:अब्रवीत् प्रश्रितं वाक्यं प्रसवार्थं द्विजोत्तमम्॥  २॥
1-13-3 a:यज्ञो मे क्रियतां ब्रह्मन् यथोक्तं मुनिपुङ्गव।
1-13-3 c:यथा न विघ्नाः क्रियन्ते यज्ञाङ्गेषु विधीयताम्॥  ३॥
1-13-4 a:भवान् स्निग्धः सुहृन्मह्यं गुरुश्च परमो महान्।
1-13-4 c:वोढव्यो भवता चैव भारो यज्ञस्य चोद्यतः॥  ४॥
1-13-5 a:तथेति च स राजानमब्रवीद् द्विजसत्तमः।
1-13-5 c:करिष्ये सर्वमेवैतद् भवता यत् समर्थितम्॥  ५॥
	<mahiti;=धर्मशास्त्रम्;--=अश्वमेधयागापेक्षिताः जनाः>
1-13-6 a:ततोऽब्रवीद् द्विजान् वृद्धान् यज्ञकर्मसुनिष्ठितान्।
1-13-6 c:स्थापत्ये निष्ठितांश्चैव वृद्धान् परमधार्मिकान्॥  ६॥
1-13-7 a:कर्मान्तिकाञ्शिल्पकारान् वर्धकीन् खनकानपि।
1-13-7 c:गणकाञ्शिल्पिनश्चैव तथैव नटनर्तकान्॥  ७॥
1-13-8 a:तथा शुचीञ्शास्त्रविदः पुरुषान् सुबहुश्रुतान्।
1-13-8 c:यज्ञकर्म समीहन्तां भवन्तो राजशासनात्॥  ८॥
	</mahiti;=धर्मशास्त्रम्;--=अश्वमेधयागापेक्षिताः जनाः>
	<mahiti;=धर्मशास्त्रम्;--=अश्वमेधयागापेक्षिता वासव्यवस्था>
1-13-9 a:इष्टका बहुसाहस्री शीघ्रमानीयतामिति।
1-13-9 c:उपकार्याः क्रियन्तां च राज्ञो बहुगुणान्विताः॥  ९॥
1-13-10 a:ब्राह्मणावसथाश्चैव कर्तव्याः शतशः शुभाः।
1-13-10 c:भक्ष्यान्नपानैर्बहुभिः समुपेताः सुनिष्ठिताः॥ १०॥
1-13-11 a:तथा पौरजनस्यापि कर्तव्याश्च सुविस्तराः।
1-13-11 c:आगतानां सुदूराच्च पार्थिवानां पृथक् पृथक्॥ ११॥
1-13-12 a:वाजिवारणशालाश्च तथा शय्यागृहाणि च।
1-13-12 c:भटानां महदावासा वैदेशिकनिवासिनाम्॥ १२॥
1-13-13 a:आवासा बहुभक्ष्या वै सर्वकामैरुपस्थिताः।
	</mahiti;=धर्मशास्त्रम्;--=अश्वमेधयागापेक्षिता वासव्यवस्था>
	<mahiti;=samajika;=अश्वमेधयागे सर्ववर्णजनानां सत्कारः>
1-13-13 c:तथा पौरजनस्यापि जनस्य बहुशोभनम्॥ १३॥
1-13-14 a:दातव्यमन्नं विधिवत् सत्कृत्य न तु लीलया।
1-13-14 c:सर्वे वर्णा यथा पूजां प्राप्नुवन्ति सुसत्कृताः॥ १४॥
1-13-15 a:न चावज्ञा प्रयोक्तव्या कामक्रोधवशादपि।
1-13-15 c:यज्ञकर्मसु ये व्यग्राः पुरुषाः शिल्पिनस्तथा॥ १५॥
1-13-16 a:तेषामपि विशेषेण पूजा कार्या यथाक्रमम्।
1-13-16 c:ये स्युः सम्पूजिताः सर्वे वसुभिर्भोजनेन च॥ १६॥
1-13-17 a:यथा सर्वं सुविहितं न किञ्चित् परिहीयते।
1-13-17 c:तथा भवन्तः कुर्वन्तु प्रीतियुक्तेन चेतसा॥ १७॥
	</mahiti;=samajika;=अश्वमेधयागे सर्ववर्णजनानां सत्कारः>
1-13-18 a:ततः सर्वे समागम्य वसिष्ठमिदमब्रुवन्।
1-13-18 c:यथेष्टं तत् सुविहितं न किञ्चित् परिहीयते॥ १८॥
1-13-19 a:यथोक्तं तत् करिष्यामो न किञ्चित् परिहास्यते।
	<mahiti;=कथा;=अश्वमेधयागे आहूताः राजानः>
1-13-19 c:ततः सुमन्त्रमाहूय वसिष्ठो वाक्यमब्रवीत्॥ १९॥
1-13-20 a:निमन्त्रयस्व नृपतीन् पृथिव्यां ये च धार्मिकाः।
1-13-20 c:ब्राह्मणान् क्षत्रियान् वैश्याञ्शूद्रांश्चैव सहस्रशः॥ २०॥
1-13-21 a:समानयस्व सत्कृत्य सर्वदेशेषु मानवान्।
1-13-21 c:मिथिलाधिपतिं शूरं जनकं सत्यवादिनम्॥ २१॥
1-13-22 a:तमानय महाभागं स्वयमेव सुसत्कृतम्।
1-13-22 c:पूर्वं सम्बन्धिनं ज्ञात्वा ततः पूर्वं ब्रवीमि ते॥ २२॥
1-13-23 a:तथा काशिपतिं स्निग्धं सततं प्रियवादिनम्।
1-13-23 c:सद्वृत्तं देवसङ्काशं स्वयमेवानयस्व ह॥ २३॥
1-13-24 a:तथा केकयराजानं वृद्धं परमधार्मिकम्।
1-13-24 c:श्वशुरं राजसिंहस्य सपुत्रं तमिहानय॥ २४॥
1-13-25 a:अङ्गेश्वरं महेष्वासं रोमपादं सुसत्कृतम्।
1-13-25 c:वयस्यं राजसिंहस्य सपुत्रं तमिहानय॥ २५॥
1-13-26 a:तथा कोसलराजानं भानुमन्तं सुसत्कृतम्।
1-13-26 c:मगधाधिपतिं शूरं सर्वशास्त्रविशारदम्॥ २६॥
1-13-27 a:प्राप्तिज्ञं परमोदारं सत्कृतं पुरुषर्षभम्।
1-13-27 c:राज्ञः शासनमादाय चोदयस्व नृपर्षभान्॥
1-13-27 e: प्राचीनान् सिन्धुसौवीरान् सौराष्ट्रेयांश्च पार्थिवान्॥ २७॥
1-13-28 a:दाक्षिणात्यान् नरेन्द्रांश्च समस्तानानयस्व ह।
1-13-28 c:सन्ति स्निग्धाश्च ये चान्ये राजानः पृथिवीतले॥ २८॥
1-13-29 a:तानानय यथा क्षिप्रं सानुगान् सहबान्धवान्।
1-13-29 c:एतान् दूतैर्महाभागैरानयस्व नृपाज्ञया॥ २९॥
1-13-30 a:वसिष्ठवाक्यं तच्छ्रुत्वा सुमन्त्रस्त्वरितं तदा।
1-13-30 c:व्यादिशत् पुरुषांस्तत्र राज्ञामानयने शुभान्॥ ३०॥
1-13-31 a:स्वयमेव हि धर्मात्मा प्रयातो मुनिशासनात्।
1-13-31 c:सुमन्त्रस्त्वरितो भूत्वा समानेतुं महामतिः॥ ३१॥
	</mahiti;=कथा;=अश्वमेधयागे आहूताः राजानः>
	<mahiti;=वर्णनम्;--=कर्मणि नियुक्तैः जनैः काले निवेदनम् Reporting>
	<prayoga;=नियुक्ताः=कर्मान्तिकाः>
1-13-32 a:ते च कर्मान्तिकाः सर्वे वसिष्ठाय महर्षये।
1-13-32 c:सर्वं निवेदयन्ति स्म यज्ञे यदुपकल्पितम्॥ ३२॥
	</mahiti;=वर्णनम्;--=कर्मणि नियुक्तैः जनैः काले निवेदनम् Reporting><prayoga;=नियुक्ताः=कर्मान्तिकाः>
1-13-33 a:ततः प्रीतो द्विजज्येष्ठस्तान् सर्वान् मुनिरब्रवीत्।
1-13-33 c:अवज्ञया न दातव्यं कस्यचिल्लीलयापि वा॥ ३३॥
1-13-34 a:अवज्ञया कृतं हन्याद् दातारं नात्र संशयः।
	<mahiti;=कथा;=अश्वमेधयागे आहूताः राजानः>
1-13-34 c:ततः कैश्चिदहोरात्रैरुपयाता महीक्षितः॥ ३४॥
1-13-35 a:बहूनि रत्नान्यादाय राज्ञो दशरथस्य ह।
	</mahiti;=कथा;=अश्वमेधयागे आहूताः राजानः>
1-13-35 c:ततो वसिष्ठः सुप्रीतो राजानमिदमब्रवीत्॥ ३५॥
1-13-36 a:उपयाता नरव्याघ्र राजानस्तव शासनात्।
1-13-36 c:मयापि सत्कृताः सर्वे यथार्हं राजसत्तम॥ ३६॥
1-13-37 a:यज्ञियं च कृतं सर्वं पुरुषैः सुसमाहितैः।
1-13-37 c:निर्यातु च भवान् यष्टुं यज्ञायतनमन्तिकात्॥ ३७॥
1-13-38 a:सर्वकामैरुपहृतैरुपेतं वै समन्ततः।
1-13-38 c:द्रष्टुमर्हसि राजेन्द्र मनसेव विनिर्मितम्॥ ३८॥
1-13-39 a:तथा वसिष्ठवचनादृष्यशृङ्गस्य चोभयोः।
1-13-39 c:दिवसे शुभनक्षत्रे निर्यातो जगतीपतिः॥ ३९॥
1-13-40 a:ततो वसिष्ठप्रमुखाः सर्व एव द्विजोत्तमाः।
1-13-40 c:ऋष्यशृङ्गं पुरस्कृत्य यज्ञकर्मारभंस्तदा॥ ४०॥
1-13-41 a:यज्ञवाटं गताः सर्वे यथाशास्त्रं यथाविधि।
1-13-41 c:श्रीमांश्च सह पत्नीभी राजा दीक्षामुपाविशत्॥ ४१॥
</कथानुक्रमणी;राज्ञो वसिष्ठं प्रति यज्ञसमारम्भायानुरोधस्तेन तदर्थं सेवकानां नियुक्ती राज्ञामामन्त्रणाय तस्य सुमन्त्रं प्रत्यादेशः समागतनरेशानां सत्कारः सपत्नीकेन राज्ञा यज्ञदीक्षाया ग्रहणं च>
इत्यार्षे श्रीमद्रामायणे वाल्मीकीये आदिकाव्ये बालकाण्डे त्रयोदशः सर्गः॥ १३॥
1-13-42 a:
<कथानुक्रमणी;चतुर्दशः सर्गः दशरथेनाश्वमेधयज्ञस्य साङ्गोपाङ्गमनुष्ठानम्>
1-14-1 a:अथ संवत्सरे पूर्णे तस्मिन् प्राप्ते तुरङ्गमे।
1-14-1 c:सरय्वाश्चोत्तरे तीरे राज्ञो यज्ञोऽभ्यवर्तत॥  १॥
1-14-2 a:ऋष्यशृङ्गं पुरस्कृत्य कर्म चक्रुर्द्विजर्षभाः।
	<mahiti;=धर्मशास्त्रम्;--=अश्वमेधस्य अङ्गानि>
1-14-2 c:अश्वमेधे महायज्ञे राज्ञोऽस्य सुमहात्मनः॥  २॥
1-14-3 a:कर्म कुर्वन्ति विधिवद् याजका वेदपारगाः।
1-14-3 c:यथाविधि यथान्यायं परिक्रामन्ति शास्त्रतः॥  ३॥
1-14-4 a:प्रवग्र्यं शास्त्रतः कृत्वा तथैवोपसदं द्विजाः।
1-14-4 c:चक्रुश्च विधिवत् सर्वमधिकं कर्म शास्त्रतः॥  ४॥
1-14-5 a:अभिपूज्य तदा हृष्टाः सर्वे चक्रुर्यथाविधि।
1-14-5 c:प्रातःसवनपूर्वाणि कर्माणि मुनिपुङ्गवाः॥  ५॥
1-14-6 a:ऐन्द्रश्च विधिवद् दत्तो राजा चाभिषुतोऽनघः।
1-14-6 c:माध्यन्दिनं च सवनं प्रावर्तत यथाक्रमम्॥  ६॥
1-14-7 a:तृतीयसवनं चैव राज्ञोऽस्य सुमहात्मनः।
1-14-7 c:चक्रुस्ते शास्त्रतो दृष्ट्वा यथा ब्राह्मणपुङ्गवाः॥  ७॥
1-14-8 a:आह्वयाञ्चक्रिरे तत्र शक्रादीन् विबुधोत्तमान्।
1-14-8 c:ऋष्यशृङ्गादयो मन्त्रैः शिक्षाक्षरसमन्वितैः॥  ८॥
1-14-9 a:गीतिभिर्मधुरैः स्निग्धैर्मन्त्राह्वानैर्यथाहर्तः।
	</mahiti;=धर्मशास्त्रम्;--=अश्वमेधस्य अङ्गानि>
	<mahiti;=धर्मशास्त्रम्;--=अश्वमेधस्य दोषदूरता>
1-14-9 c:होतारो ददुरावाह्य हविर्भागान् दिवौकसाम्॥  ९॥
1-14-10 a:न चाहुतमभूत् तत्र स्खलितं वा न किञ्चन।
1-14-10 c:दृश्यते ब्रह्मवत् सर्वं क्षेमयुक्तं हि चक्रिरे॥ १०॥
1-14-11 a:न तेष्वहःसु श्रान्तो वा क्षुधितो वा न दृश्यते।
1-14-11 c:नाविद्वान् ब्राह्मणः कश्चिन्नाशतानुचरस्तथा॥ ११॥
	</mahiti;=धर्मशास्त्रम्;--=अश्वमेधस्य दोषदूरता>
	<mahiti;=धर्मशास्त्रम्;--=अश्वमेधे अन्नादिदानम्>
1-14-12 a:ब्राह्मणा भुञ्जते नित्यं नाथवन्तश्च भुञ्जते।
1-14-12 c:तापसा भुञ्जते चापि श्रमणाश्चैव भुञ्जते॥ १२॥
1-14-13 a:वृद्धाश्च व्याधिताश्चैव स्त्रीबालाश्च तथैव च।
1-14-13 c:अनिशं भुञ्जमानानां न तृप्तिरुपलभ्यते॥ १३॥
1-14-14 a:दीयतां दीयतामन्नं वासांसि विविधानि च।
1-14-14 c:इति सञ्चोदितास्तत्र तथा चक्रुरनेकशः॥ १४॥
1-14-15 a:अन्नकूटाश्च दृश्यन्ते बहवः पर्वतोपमाः।
1-14-15 c:दिवसे दिवसे तत्र सिद्धस्य विधिवत् तदा॥ १५॥
1-14-16 a:नानादेशादनुप्राप्ताः पुरुषाः स्त्रीगणास्तथा।
1-14-16 c:अन्नपानैः सुविहितास्तस्मिन् यज्ञे महात्मनः॥ १६॥
1-14-17 a:अन्नं हि विधिवत्स्वादु प्रशंसन्ति द्विजर्षभाः।
1-14-17 c:अहो तृप्ताः स्म भद्रं ते इति शुश्राव राघवः॥ १७॥
1-14-18 a:स्वलङ्कृताश्च पुरुषा ब्राह्मणान् पर्यवेषयन्।
1-14-18 c:उपासन्ते च तानन्ये सुमृष्टमणिकुण्डलाः॥ १८॥
	</mahiti;=धर्मशास्त्रम्;--=अश्वमेधे अन्नादिदानम्>
	<mahiti;=धर्मशास्त्रम्;--=अश्वमेधयागे सभा;   चर्चा>
1-14-19 a:कर्मान्तरे तदा विप्रा हेतुवादान् बहूनपि।
1-14-19 c:प्राहुः सुवाग्मिनो धीराः परस्परजिगीषया॥ १९॥
1-14-20 a:दिवसे दिवसे तत्र संस्तरे कुशला द्विजाः।
1-14-20 c:सर्वकर्माणि चक्रुस्ते यथाशास्त्रं प्रचोदिताः॥ २०॥
	</mahiti;=धर्मशास्त्रम्;--=अश्वमेधयागे सभा;   चर्चा>
	<mahiti;=धर्मशास्त्रम्;--=अश्वमेधयागस्य सदस्यानां महत्त्वम्>
1-14-21 a:नाषडङ्गविदत्रासीन्नाव्रतो नाबहुश्रुतः।
1-14-21 c:सदस्यास्तस्य वै राज्ञो नावादकुशलो द्विजः॥ २१॥
	</mahiti;=धर्मशास्त्रम्;--=अश्वमेधयागस्य सदस्यानां महत्त्वम्>
	<mahiti;=धर्मशास्त्रम्;--=अश्वमेधयागस्य यूपेष्टिकादयः>
1-14-22 a:प्राप्ते यूपोच्छ्रये तस्मिन् षड् बैल्वाः खादिरास्तथा।
1-14-22 c:तावन्तो बिल्वसहिताः पर्णिनश्च तथा परे॥ २२॥
1-14-23 a:श्लेष्मातकमयो दिष्टो देवदारुमयस्तथा।
1-14-23 c:द्वावेव तत्र विहितौ बाहुव्यस्तपरिग्रहौ॥ २३॥
1-14-24 a:कारिताः सर्व एवैते शास्त्रज्ञैर्यज्ञकोविदैः।
1-14-24 c:शोभार्थं तस्य यज्ञस्य काञ्चनालङ्कृता भवन्॥ २४॥
1-14-25 a:एकविंशतियूपास्ते एकविंशत्यरत्नयः।
1-14-25 c:वासोभिरेकविंशद्भिरेकैकं समलृताः॥ २५॥
1-14-26 a:विन्यस्ता विधिवत् सर्वे शिल्पिभिः सुकृता दृढाः।
1-14-26 c:अष्टास्रयः सर्व एव श्लक्ष्णरूपसमन्विताः॥ २६॥
1-14-27 a:आच्छादितास्ते वासोभिः पुष्पैर्गन्धैश्च पूजिताः।
1-14-27 c:सप्तर्षयो दीप्तिमन्तो विराजन्ते यथा दिवि॥ २७॥
1-14-28 a:इष्टकाश्च यथान्यायं कारिताश्च प्रमाणतः।
1-14-28 c:चितोऽग्निर्ब्राह्मणैस्तत्र कुशलैः शिल्पकर्मणि॥ २८॥
1-14-29 a:स चित्यो राजसिंहस्य सञ्चितः कुशलैर्द्विजैः।
1-14-29 c:गरुडो रुक्मपक्षो वै त्रिगुणोऽष्टादशात्मकः॥ २९॥
1-14-30 a:नियुक्तास्तत्र पशवस्तत्तदुद्दिश्य दैवतम्।
1-14-30 c:उरगाः पक्षिणश्चैव यथाशास्त्रं प्रचोदिताः॥ ३०॥
1-14-31 a:शामित्रे तु हयस्तत्र तथा जलचराश्च ये।
1-14-31 c:ऋषिभिः सर्वमेवैतन्नियुक्तं शास्त्रतस्तदा॥ ३१॥
1-14-32 a:पशूनां त्रिशतं तत्र यूपेषु नियतं तदा।<mahiti;=धर्मशास्त्रम्;--=अश्वमेधयागस्य यूपेष्टिकादयः>
	<mahiti;=धर्मशास्त्रम्;--=अश्वमेधयागे अश्वावयवहोमः>
1-14-32 c:अश्वरत्नोत्तमं तत्र राज्ञो दशरथस्य ह॥ ३२॥
1-14-33 a:कौसल्या तं हयं तत्र परिचर्य समन्ततः।
1-14-33 c:कृपाणैर्विससारैनं त्रिभिः परमया मुदा॥ ३३॥
1-14-34 a:पतत्त्रिणा तदा सार्धं सुस्थितेन च चेतसा।
1-14-34 c:अवसद् रजनीमेकां कौसल्या धर्मकाम्यया॥ ३४॥
1-14-35 a:होताध्वर्युस्तथोद्गाता हस्तेन समयोजयन्।
1-14-35 c:महिष्या परिवृत्त्याथ वावातामपरां तथा॥ ३५॥
1-14-36 a:पतत्त्रिणस्तस्य वपामुद्धृत्य नियतेन्द्रियः।
1-14-36 c:ऋत्विक्परमसम्पन्नः श्रपयामास शास्त्रतः॥ ३६॥
1-14-37 a:धूमगन्धं वपायास्तु जिघ्रति स्म नराधिपः।
1-14-37 c:यथाकालं यथान्यायं निर्णुदन् पापमात्मनः॥ ३७॥
1-14-38 a:हयस्य यानि चाङ्गानि तानि सर्वाणि ब्राह्मणाः।
1-14-38 c:अग्रौ प्रास्यन्ति विधिवत् समस्ताः षोडशर्त्विजः॥ ३८॥
1-14-39 a:प्लक्षशाखासु यज्ञानामन्येषां क्रियते हविः।
1-14-39 c:अश्वमेधस्य यज्ञस्य वैतसो भाग इष्यते॥ ३९॥
1-14-40 a:त्र्यहोऽश्वमेधः सङ्ख्यातः कल्पसूत्रेण ब्राह्मणैः।
1-14-40 c:चतुष्टोममहस्तस्य प्रथमं परिकल्पितम्॥ ४०॥
1-14-41 a:उक्थ्यं द्वितीयं सङ्ख्यातमतिरात्रं तथोत्तरम्।
1-14-41 c:कारितास्तत्र बहवो विहिताः शास्त्रदर्शनात्॥ ४१॥
1-14-42 a:ज्योतिष्टोमायुषी चैवमतिरात्रौ च निर्मितौ।
1-14-42 c:अभिजिद्विश्वजिच्चैवमाप्तोर्यामौ महाक्रतुः॥ ४२॥
1-14-43 a:प्राचीं होत्रे ददौ राजा दिशं स्वकुलवर्धनः।
1-14-43 c:अध्वर्यवे प्रतीचीं तु ब्रह्मणे दक्षिणां दिशम्॥ ४३॥
1-14-44 a:उद्गात्रे तु तथोदीचीं दक्षिणैषा विनिर्मिता।
1-14-44 c:अश्वमेधे महायज्ञे स्वयम्भूविहिते पुरा॥ ४४॥
	</mahiti;=धर्मशास्त्रम्;--=अश्वमेधयागे अश्वावयवहोमः>
	<mahiti;=धर्मशास्त्रम्;--=अश्वमेधयागे दानम् । ऋत्विग्भिः भूमेः प्रत्यर्पणम्>
1-14-45 a:क्रतुं समाप्य तु तदा न्यायतः पुरुषर्षभः।
1-14-45 c:ऋत्विग्भ्यो हि ददौ राजा धरां तां कुलवर्धनः॥ ४५॥
1-14-46 a:एवं दत्त्वा प्रहृष्टोऽभूच्छ्रीमानिक्ष्वाकुनन्दनः।
1-14-46 c:ऋत्विजस्त्वब्रुवन् सर्वे राजानं गतकिल्बिषम्॥ ४६॥
1-14-47 a:भवानेव महीं कृत्स्नामेको रक्षितुमर्हति।
1-14-47 c:न भूम्या कार्यमस्माकं नहि शक्ताः स्म पालने॥ ४७॥
1-14-48 a:रताः स्वाध्यायकरणे वयं नित्यं हि भूमिप।
1-14-48 c:निष्क्रयं किञ्चिदेवेह प्रयच्छतु भवानिति॥ ४८॥
1-14-49 a:मणिरत्नं सुवर्णं वा गावो यद्वा समुद्यतम्।
1-14-49 c:तत् प्रयच्छ नृपज्येष्ठ धरण्या न प्रयोजनम्॥ ४९॥
1-14-50 a:एवमुक्तो नरपतिर्ब्राह्मणैर्वेदपारगैः।
1-14-50 c:गवां शतसहस्राणि दश तेभ्यो ददौ नृपः॥ ५०॥
1-14-51 a:दशकोटिं सुवर्णस्य रजतस्य चतुर्गुणम्।
1-14-51 c:ऋत्विजस्तु ततः सर्वे प्रददुः सहिता वसु॥ ५१॥
1-14-52 a:ऋष्यशृङ्गाय मुनये वसिष्ठाय च धीमते।
1-14-52 c:ततस्ते न्यायतः कृत्वा प्रविभागं द्विजोत्तमाः॥ ५२॥
1-14-53 a:सुप्रीतमनसः सर्वे प्रत्यूचुर्मुदिता भृशम्।
1-14-53 c:ततः प्रसर्पकेभ्यस्तु हिरण्यं सुसमाहितः॥ ५३॥
1-14-54 a:जाम्बूनदं कोटिसङ्ख्यं ब्राह्मणेभ्यो ददौ तदा।
1-14-54 c:दरिद्राय द्विजायाथ हस्ताभरणमुत्तमम्॥ ५४॥
1-14-55 a:कस्मैचिद् याचमानाय ददौ राघवनन्दनः।
1-14-55 c:ततः प्रीतेषु विधिवद् द्विजेषु द्विजवत्सलः॥ ५५॥
1-14-56 a:प्रणाममकरोत् तेषां हर्षव्याकुलितेन्द्रियः।
1-14-56 c:तस्याशिषोऽथ विविधा ब्राह्मणैः समुदाहृताः॥ ५६॥
1-14-57 a:उदारस्य नृवीरस्य धरण्यां पतितस्य च।
	</mahiti;=धर्मशास्त्रम्;--=अश्वमेधयागे दानम् । ऋत्विग्भिः भूमेः प्रत्यर्पणम्>
	<mahiti;=कथा;=अश्वमेधयागान्ते ऋष्यशृङ्गेण पुत्रेष्टेः प्रस्तावः>
1-14-57 c:ततः प्रीतमना राजा प्राप्य यज्ञमनुत्तमम्॥ ५७॥
1-14-58 a:पापापहं स्वर्नयनं दुस्तरं पार्थिवर्षभैः।
1-14-58 c:ततोऽब्रवीदृष्यशृङ्गं राजा दशरथस्तदा॥ ५८॥
1-14-59 a:कुलस्य वर्धनं तत् तु कर्तुमर्हसि सुव्रत।
1-14-59 c:तथेति च स राजानमुवाच द्विजसत्तमः॥
1-14-59 e: भविष्यन्ति सुता राजंश्चत्वारस्ते कुलोद्वहाः॥ ५९॥
1-14-60 a:स तस्य वाक्यं मधुरं निशम्य
1-14-61 a:प्रणम्य तस्मै प्रयतो नृपेन्द्रः।
1-14-61 c:जगाम हर्षं परमं महात्मा॥
1-14-62 a:तमृष्यशृङ्गं पुनरप्युवाच। ६०
</कथानुक्रमणी;दशरथेनाश्वमेधयज्ञस्य साङ्गोपाङ्गमनुष्ठानम्>
इत्यार्षे श्रीमद्रामायणे वाल्मीकीये आदिकाव्ये बालकाण्डे चतुर्दशः सर्गः॥ १४॥
1-14-63 a:
<कथानुक्रमणी;पञ्चदशः सर्गः ऋष्यशृङ्गेण राज्ञो दशरथस्य पुत्रेष्टियज्ञस्यारम्भो देवानां प्रार्थनया ब्रह्मणा रावणवधोपायस्यानुसन्धानं भगवता विष्णुना देवानामाश्वासनम्>
1-15-1 a:मेधावी तु ततो ध्यात्वा स किञ्चिदिदमुत्तरम्।
1-15-1 c:लब्धसञ्ज्ञस्ततस्तं तु वेदज्ञो नृपमब्रवीत्॥  १॥
1-15-2 a:इष्टिं तेऽहं करिष्यामि पुत्रीयां पुत्रकारणात्।
1-15-2 c:अथर्वशिरसि प्रोक्तैर्मन्त्रैः सिद्धां विधानतः॥  २॥
	</mahiti;=कथा;=अश्वमेधयागान्ते ऋष्यशृङ्गेण पुत्रेष्टेः प्रस्तावः>
	<कथा;=ऋष्यशृङ्गेण कृता पुत्रेष्टिः>
1-15-3 a:ततः प्राक्रमदिष्टिं तां पुत्रीयां पुत्रकारणात्।
1-15-3 c:जुहावाग्रौ च तेजस्वी मन्त्रदृष्टेन कर्मणा॥  ३॥
1-15-4 a:ततो देवाः सगन्धर्वाः सिद्धाश्च परमर्षयः।
1-15-4 c:भागप्रतिग्रहार्थं वै समवेता यथाविधि॥  ४॥
	</कथा;=ऋष्यशृङ्गेण कृता पुत्रेष्टिः>
	<mahiti;=कथा;=देवैः ब्रह्मणे प्रार्थना>
1-15-5 a:ताः समेत्य यथान्यायं तस्मिन् सदसि देवताः।
1-15-5 c:अब्रुवँल्लोककर्तारं ब्रह्माणं वचनं ततः॥  ५॥
1-15-6 a:भगवंस्त्वत्प्रसादेन रावणो नाम राक्षसः।
1-15-6 c:सर्वान् नो बाधते वीर्याच्छासितुं तं न शक्नुमः॥  ६॥
1-15-7 a:त्वया तस्मै वरो दत्तः प्रीतेन भगवंस्तदा।
1-15-7 c:मानयन्तश्च तं नित्यं सर्वं तस्य क्षमामहे॥  ७॥
1-15-8 a:उद्वेजयति लोकांस्त्रीनुच्छ्रितान् द्वेष्टि दुर्मतिः।
1-15-8 c:शक्रं त्रिदशराजानं प्रधर्षयितुमिच्छति॥  ८॥
1-15-9 a:ऋषीन् यक्षान् सगन्धर्वान् ब्राह्मणानसुरांस्तदा।
1-15-9 c:अतिक्रामति दुर्धर्षो वरदानेन मोहितः॥  ९॥
1-15-10 a:नैनं सूर्यः प्रतपति पार्श्वे वाति न मारुतः।
1-15-10 c:चलोर्मिःमाली तं दृष्ट्वा समुद्रोऽपि न कम्पते॥ १०॥
1-15-11 a:तन्महन्नो भयं तस्माद् राक्षसाद् घोरदर्शनात्।
1-15-11 c:वधार्थं तस्य भगवन्नुपायं कर्तुमर्हसि॥ ११॥
1-15-12 a:एवमुक्तः सुरैः सर्वैश्चिन्तयित्वा ततोऽब्रवीत्।
1-15-12 c:हन्तायं विदितस्तस्य वधोपायो दुरात्मनः॥ १२॥
1-15-13 a:तेन गन्धर्वयक्षाणां देवतानां च रक्षसाम्।
1-15-13 c:अवध्योऽस्मीति वागुक्ता तथेत्युक्तं च तन्मया॥ १३॥
1-15-14 a:नाकीर्तयदवज्ञानात् तद् रक्षो मानुषांस्तदा।
1-15-14 c:तस्मात् स मानुषाद् वध्यो मृत्युर्नान्योऽस्य विद्यते॥ १४॥
1-15-15 a:एतच्छ्रुत्वा प्रियं वाक्यं ब्रह्मणा समुदाहृतम्।
1-15-15 c:देवा महर्षयः सर्वे प्रहृष्टास्तेऽभवंस्तदा॥ १५॥
	</mahiti;=कथा;=देवैः ब्रह्मणे प्रार्थना>
	<mahiti;=कथा;=देवैः विष्णोः प्रार्थना>
1-15-16 a:एतस्मिन्नन्तरे विष्णुरुपयातो महाद्युतिः।
1-15-16 c:शङ्खचक्रगदापाणिः पीतवासा जगत्पतिः॥ १६॥
1-15-17 a:वैनतेयं समारुह्य भास्करस्तोयदं यथा।
1-15-17 c:तप्तहाटककेयूरो वन्द्यमानः सुरोत्तमैः॥ १७॥
1-15-18 a:ब्रह्मणा च समागत्य तत्र तस्थौ समाहितः।
1-15-18 c:तमब्रुवन् सुराः सर्वे समभिष्टूय संनताः॥ १८॥
1-15-19 a:त्वां नियोक्ष्यामहे विष्णो लोकानां हितकाम्यया।
1-15-19 c:राज्ञो दशरथस्य त्वमयोध्याधिपतेर्विभो॥ १९॥
1-15-20 a:धर्मज्ञस्य वदान्यस्य महर्षिसमतेजसः।
1-15-20 c:अस्य भार्यासु तिसृषु ह्रीश्रीकीर्त्युपमासु च॥ २०॥
1-15-21 a:विष्णो पुत्रत्वमागच्छ कृत्वाऽऽत्मानं चतुर्विधम्।
1-15-21 c:तत्र त्वं मानुषो भूत्वा प्रवृद्धं लोककण्टकम्॥ २१॥
1-15-22 a:अवध्यं दैवतैर्विष्णो समरे जहि रावणम्।
1-15-22 c:स हि देवान् सगन्धर्वान् सिद्धांश्च ऋषिसत्तमान्॥ २२॥
1-15-23 a:राक्षसो रावणो मूर्खो वीर्योद्रेकेण बाधते।
1-15-23 c:ऋषयश्च ततस्तेन गन्धर्वाप्सरसस्तथा॥ २३॥
1-15-24 a:क्रीडन्तो नन्दनवने रौद्रेण विनिपातिताः।
1-15-24 c:वधार्थं वयमायातास्तस्य वै मुनिभिः सह॥ २४॥
1-15-25 a:सिद्धगन्धर्वयक्षाश्च ततस्त्वां शरणं गताः।
1-15-25 c:त्वं गतिः परमा देव सर्वेषां नः परन्तप॥ २५॥
1-15-26 a:वधाय देवशत्रूणां नृणां लोके मनः कुरु।
	</mahiti;=कथा;=देवैः विष्णोः प्रार्थना>
	<mahiti;=कथा;=विष्णुना देवानां सान्त्वनम् । रामः विष्णोः अवतारः>
1-15-26 c:एवं स्तुतस्तु देवेशो विष्णुस्त्रिदशपुङ्गवः॥ २६॥
1-15-27 a:पितामहपुरोगांस्तान् सर्वलोकनमस्कृतः।
1-15-27 c:अब्रवीत् त्रिदशान् सर्वान् समेतान् धर्मसंहितान्॥ २७॥
1-15-28 a:भयं त्यजत भद्रं वो हितार्थं युधि रावणम्।
1-15-28 c:सपुत्रपौत्रं सामात्यं समन्त्रिज्ञातिबान्धवम्॥ २८॥
1-15-29 a:हत्वा क्रूरं दुराधर्षं देवर्षीणां भयावहम्।
	<mahiti;=रामावतारदर्शनकालः>
1-15-29 c:दशवर्षसहस्राणि दशवर्षशतानि च॥ २९॥
1-15-30 a:वत्स्यामि मानुषे लोके पालयन् पृथिवीमिमाम्।
	</mahiti;=रामावतारदर्शनकालः>
1-15-30 c:एवं दत्त्वा वरं देवो देवानां विष्णुरात्मवान्॥ ३०॥
1-15-31 a:मानुष्ये चिन्तयामास जन्मभूमिमथात्मनः।
	</mahiti;=कथा;=विष्णुना देवानां सान्त्वनम् । रामः विष्णोः अवतारः>
1-15-31 c:ततः पद्मपलाशाक्षः कृत्वाऽऽत्मानं चतुर्विधम्॥ ३१॥
1-15-32 a:पितरं रोचयामास तदा दशरथं नृपम्।
	<mahiti;=कथा;=देवर्षिकृता विष्णोः स्तुतिः>
1-15-32 c:ततो देवर्षिगन्धर्वाः सरुद्राः साप्सरोगणाः॥
1-15-32 e: स्तुतिभिर्दिव्यरूपाभिस्तुष्टुवुर्मधुसूदनम् ॥ ३२॥
1-15-33 a:तमुद्धतं रावणमुग्रतेजसं
1-15-34 a:प्रवृद्धदर्पं त्रिदशेश्वरद्विषम्।
1-15-34 c:विरावणं साधुतपस्विकण्टकं ॥
1-15-35 a:तपस्विनामुद्धर तं भयावहम्। ३३
1-15-36 a:तमेव हत्वा सबलं सबान्धवं
1-15-37 a:विरावणं रावणमुग्रपौरुषम्।
1-15-37 c:स्वर्लोकमागच्छ गतज्वरश्चिरं॥
1-15-38 a:सुरेन्द्रगुप्तं गतदोषकल्मषम्। ३४
	</mahiti;=कथा;=देवर्षिकृता विष्णोः स्तुतिः>
</कथानुक्रमणी;ऋष्यशृङ्गेण राज्ञो दशरथस्य पुत्रेष्टियज्ञस्यारम्भो देवानां प्रार्थनया ब्रह्मणा रावणवधोपायस्यानुसन्धानं भगवता विष्णुना देवानामाश्वासनम्>
इत्यार्षे श्रीमद्रामायणे वाल्मीकीये आदिकाव्ये बालकाण्डे पञ्चदशः सर्गः॥ १५॥
1-15-39 a:
<कथानुक्रमणी;षोडशः सर्गः देवानां विष्णुं प्रति रावणवधाय नररूपेणावतरणाय प्रार्थना राज्ञः पुत्रेष्टियज्ञेऽग्निकुण्डात् प्रादुर्भूतेन प्राजापत्यपुरुषेण पायसस्यार्पणं तद् भुक्त्वा राज्ञीनां गर्भधारणम्>
	<mahiti;=कथा;=रामः विष्णोः अवतारः>
	<mahiti;=कथा;=रामस्य मनुष्यरूपेण अवतारे कारणम्>
1-16-1 a:ततो नारायणो विष्णुर्नियुक्तः सुरसत्तमैः।
1-16-1 c:जानन्नपि सुरानेवं श्लक्ष्णं वचनमब्रवीत्॥  १॥
1-16-2 a:उपायः को वधे तस्य राक्षसाधिपतेः सुराः।
1-16-2 c:यमहं तं समास्थाय निहन्यामृषिकण्टकम्॥  २॥
1-16-3 a:एवमुक्ताः सुराः सर्वे प्रत्यूचुर्विष्णुमव्ययम्।
1-16-3 c:मानुषं रूपमास्थाय रावणं जहि संयुगे॥  ३॥
	<कथा;=रावणेन लब्धः वरः>
1-16-4 a:स हि तेपे तपस्तीव्रं दीर्घकालमरिन्दमः।
1-16-4 c:येन तुष्टोऽभवद् ब्रह्मा लोककृल्लोकपूर्वजः॥  ४॥
1-16-5 a:सन्तुष्टः प्रददौ तस्मै राक्षसाय वरं प्रभुः।
1-16-5 c:नानाविधेभ्यो भूतेभ्यो भयं नान्यत्र मानुषात्॥  ५॥
1-16-6 a:अवज्ञाताः पुरा तेन वरदाने हि मानवाः।<कथा;=रावणेन लब्धः वरः>
	<mahiti;=कथा;=रावणः लोककण्टकः>
1-16-6 c:एवं पितामहात् तस्माद् वरदानेन गर्वितः॥  ६॥
1-16-7 a:उत्सादयति लोकांस्त्रीन् स्त्रियश्चाप्युपकर्षति।
	</mahiti;=कथा;=रावणः लोककण्टकः>
1-16-7 c:तस्मात् तस्य वधो दृष्टो मानुषेभ्यः परन्तप॥  ७॥
1-16-8 a:इत्येतद् वचनं श्रुत्वा सुराणां विष्णुरात्मवान्।
1-16-8 c:पितरं रोचयामास तदा दशरथं नृपम्॥  ८॥
	</mahiti;=कथा;=रामस्य मनुष्यरूपेण अवतारे कारणम्>
	</mahiti;=कथा;=रामः विष्णोः अवतारः>
1-16-9 a:स चाप्यपुत्रो नृपतिस्तस्मिन् काले महाद्युतिः।
1-16-9 c:अयजत् पुत्रियामिष्टिं पुत्रेप्सुररिसूदनः॥  ९॥
1-16-10 a:स कृत्वा निश्चयं विष्णुरामन्त्र्य च पितामहम्।
1-16-10 c:अन्तर्धानं गतो देवैः पूज्यमानो महर्षिभिः॥ १०॥
	<कथा;=दशरथस्य अग्नेरुद्भूतेन महाभूतेन प्राजापत्यनरेण पायसदानम्>
1-16-11 a:ततो वै यजमानस्य पावकादतुलप्रभम्।
1-16-11 c:प्रादुर्भूतं महद् भूतं महावीर्यं महाबलम्॥ ११॥
1-16-12 a:कृष्णं रक्ताम्बरधरं रक्तास्यं दुन्दुभिस्वनम्।
1-16-12 c:स्निग्धहर्यक्षतनुजश्मश्रुप्रवरमूर्धजम् ॥ १२॥
1-16-13 a:शुभलक्षणसम्पन्नं दिव्याभरणभूषितम्।
1-16-13 c:शैलशृङ्गसमुत्सेधं दृप्तशार्दूलविक्रमम्॥ १३॥
1-16-14 a:दिवाकरसमाकारं दीप्तानलशिखोपमम्।
1-16-14 c:तप्तजाम्बूनदमयीं राजतान्तपरिच्छदाम्॥ १४॥
1-16-15 a:दिव्यपायससम्पूर्णां पात्रीं पत्नीमिव प्रियाम्।
1-16-15 c:प्रगृह्य विपुलां दोर्भ्यां स्वयं मायामयीमिव॥ १५॥
1-16-16 a:समवेक्ष्याब्रवीद् वाक्यमिदं दशरथं नृपम्।
1-16-16 c:प्राजापत्यं नरं विद्धि मामिहाभ्यागतं नृप॥ १६॥
1-16-17 a:ततः परं तदा राजा प्रत्युवाच कृताञ्जलिः।
1-16-17 c:भगवन् स्वागतं तेऽस्तु किमहं करवाणि ते॥ १७॥
1-16-18 a:अथो पुनरिदं वाक्यं प्राजापत्यो नरोऽब्रवीत्।
1-16-18 c:राजन्नर्चयता देवानद्य प्राप्तमिदं त्वया॥ १८॥
1-16-19 a:इदं तु नृपशार्दूल पायसं देवनिर्मितम्।
1-16-19 c:प्रजाकरं गृहाण त्वं धन्यमारोग्यवर्धनम्॥ १९॥
1-16-20 a:भार्याणामनुरूपाणामश्री???तेति प्रयच्छ वै।
1-16-20 c:तासु त्वं लप्स्यसे पुत्रान् यदर्थं यजसे नृप॥ २०॥
	</कथा;=दशरथस्य अग्नेरुद्भूतेन महाभूतेन प्राजापत्यनरेण पायसदानम्>
	<कथा;=दशरथेन कृतः पायसविभागः>
1-16-21 a:तथेति नृपतिः प्रीतः शिरसा प्रतिगृह्य ताम्।
1-16-21 c:पात्रीं देवान्नसम्पूर्णां देवदत्तां हिरण्मयीम्॥ २१॥
1-16-22 a:अभिवाद्य च तद्भूतमद्भुतं प्रियदर्शनम्।
1-16-22 c:मुदा परमया युक्तश्चकाराभिप्रदक्षिणम्॥ २२॥
1-16-23 a:ततो दशरथः प्राप्य पायसं देवनिर्मितम्।
1-16-23 c:बभूव परमप्रीतः प्राप्य वित्तमिवाधनः॥ २३॥
1-16-24 a:ततस्तदद्भुतप्रख्यं भूतं परमभास्वरम्।
1-16-24 c:संवर्तयित्वा तत् कर्म तत्रैवान्तरधीयत॥ २४॥
1-16-25 a:हर्षरश्मिभिरुद्द्योतं तस्यान्तःपुरमाबभौ।
1-16-25 c:शारदस्याभिरामस्य चन्द्रस्येव नभोऽंशुभिः॥ २५॥
1-16-26 a:सोऽन्तःपुरं प्रविश्यैव कौसल्यामिदमब्रवीत्।
1-16-26 c:पायसं प्रतिगृह्णीष्व पुत्रीयं त्विदमात्मनः॥ २६॥
1-16-27 a:कौसल्यायै नरपतिः पायसार्धं ददौ तदा।
1-16-27 c:अर्धादर्धं ददौ चापि सुमित्रायै नराधिपः॥ २७॥
1-16-28 a:कैकेय्यै चावशिष्टार्धं ददौ पुत्रार्थकारणात्।
1-16-28 c:प्रददौ चावशिष्टार्धं पायसस्यामृतोपमम्॥ २८॥
1-16-29 a:अनुचिन्त्य सुमित्रायै पुनरेव महामतिः।
1-16-29 c:एवं तासां ददौ राजा भार्याणां पायसं पृथक्॥ २९॥
1-16-30 a:ताश्चैवं पायसं प्राप्य नरेन्द्रस्योत्तमस्त्रियः।
1-16-30 c:सम्मानं मेनिरे सर्वाः प्रहर्षोदितचेतसः॥ ३०॥
	</कथा;=दशरथेन कृतः पायसविभागः>
	<कथा;=पायसप्रभावेण गर्भधारणम्>
1-16-31 a:ततस्तु ताः प्राश्य तमुत्तमस्त्रियो
1-16-32 a:महीपतेरुत्तमपायसं पृथक्।
1-16-32 c:हुताशनादित्यसमानतेजसो-॥
1-16-33 a:ऽचिरेण गर्भान् प्रतिपेदिरे तदा। ३१
1-16-34 a:ततस्तु राजा प्रतिवीक्ष्य ताः स्त्रियः
1-16-35 a:प्ररूढगर्भाः प्रतिलब्धमानसः।
1-16-35 c:बभूव हृष्टस्त्रिदिवे यथा हरिः॥
1-16-36 a:सुरेन्द्रसिद्धर्षिगणाभिपूजितः । ३२
	</कथा;=पायसप्रभावेण गर्भधारणम्>
</कथानुक्रमणी;देवानां विष्णुं प्रति रावणवधाय नररूपेणावतरणाय प्रार्थना राज्ञः पुत्रेष्टियज्ञेऽग्निकुण्डात् प्रादुर्भूतेन प्राजापत्यपुरुषेण पायसस्यार्पणं तद् भुक्त्वा राज्ञीनां गर्भधारणम्>
इत्यार्षे श्रीमद्रामायणे वाल्मीकीये आदिकाव्ये बालकाण्डे षोडशः सर्गः॥ १६॥
1-16-37 a:
<कथानुक्रमणी;सप्तदशः सर्गः ब्रह्मणः प्रेरणया देवादिभिर्विभिन्नवानरयूथपतीनामुत्पादनम्>
	<कथा;=चतुर्मुखब्रह्मणा भूमौ अवताराय देवानाम् आदेशः>
	<mahiti;=कथा;=देवावताराणां वानरादीनां बलस्वभावौ>
	<mahiti;=कथा;=रामः विष्णोः अवतारः>
1-17-1 a:पुत्रत्वं तु गते विष्णौ राज्ञस्तस्य महात्मनः।
1-17-1 c:उवाच देवताः सर्वाः स्वयम्भूर्भगवानिदम्॥  १॥
	</mahiti;=कथा;=रामः विष्णोः अवतारः>
1-17-2 a:सत्यसन्धस्य वीरस्य सर्वेषां नो हितैषिणः।
1-17-2 c:विष्णोः सहायान् बलिनः सृजध्वं कामरूपिणः॥  २॥
1-17-3 a:मायाविदश्च शूरांश्च वायुवेगसमान् जवे।
1-17-3 c:नयज्ञान् बुद्धिसम्पन्नान् विष्णुतुल्यपराक्रमान्॥  ३॥
1-17-4 a:असंहार्यानुपायज्ञान् दिव्यसंहननान्वितान्।
1-17-4 c:सर्वास्त्रगुणसम्पन्नानमृतप्राशनानिव ॥  ४॥
1-17-5 a:अप्सरस्सु च मुख्यासु गन्धर्वीणां तनूषु च।
1-17-5 c:यक्षपन्नगकन्यासु ऋक्षविद्याधरीषु च॥  ५॥
1-17-6 a:किन्नरीणां च गात्रेषु वानरीणां तनूषु च।
1-17-6 c:सृजध्वं हरिरूपेण पुत्रांस्तुल्यपराक्रमान्॥  ६॥
	<mahiti;=कथा;=जाम्बवतः उत्पत्तिः>
1-17-7 a:पूर्वमेव मया सृष्टो जाम्बवानृक्षपुङ्गवः।
1-17-7 c:जृम्भमाणस्य सहसा मम वक्त्रादजायत॥  ७॥
	</mahiti;=कथा;=जाम्बवतः उत्पत्तिः>
	</mahiti;=कथा;=देवावताराणां वानरादीनां बलस्वभावौ>
	</कथा;=चतुर्मुखब्रह्मणा भूमौ अवताराय देवानाम् आदेशः>
	<कथा;=चतुर्मुखब्रह्मणः आदेशेन देवानां भूमौ अवतारः>
	<mahiti;=कथा;=कः वानरः कस्य अवतारः>
1-17-8 a:ते तथोक्ता भगवता तत् प्रतिश्रुत्य शासनम्।
1-17-8 c:जनयामासुरेवं ते पुत्रान् वानररूपिणः॥  ८॥
	<mahiti;=रामेसेवार्थम् आगताः गणाः>
1-17-9 a:ऋषयश्च महात्मानः सिद्धविद्याधरोरगाः।
1-17-9 c:चारणाश्च सुतान् वीरान् ससृजुर्वनचारिणः॥  ९॥
	</mahiti;=रामेसेवार्थम् आगताः गणाः>
1-17-10 a:वानरेन्द्रं महेन्द्राभमिन्द्रो वालिनमात्मजम्।
1-17-10 c:सुग्रीवं जनयामास तपनस्तपतां वरः॥ १०॥
1-17-11 a:बृहस्पतिस्त्वजनयत् तारं नाम महाकपिम्।
1-17-11 c:सर्ववानरमुख्यानां बुद्धिमन्तमनुत्तमम्॥ ११॥
1-17-12 a:धनदस्य सुतः श्रीमान् वानरो गन्धमादनः।
1-17-12 c:विश्वकर्मा त्वजनयन्नलं नाम महाकपिम्॥ १२॥
1-17-13 a:पावकस्य सुतः श्रीमान् नीलोऽग्निसदृशप्रभः।
1-17-13 c:तेजसा यशसा वीर्यादत्यरिच्यत वीर्यवान्॥ १३॥
1-17-14 a:रूपद्रविणसम्पन्नावश्विनौ रूपसम्मतौ।
1-17-14 c:मैन्दं च द्विविदं चैव जनयामासतुः स्वयम्॥ १४॥
1-17-15 a:वरुणो जनयामास सुषेणं नाम वानरम्।
1-17-15 c:शरभं जनयामास पर्जन्यस्तु महाबलः॥ १५॥
	<mahiti;=कथा;=गुणः;=हनुमतः गुणाः>
1-17-16 a:मारुतस्यौरसः श्रीमान् हनूमान् नाम वानरः।
1-17-16 c:वज्रसंहननोपेतो वैनतेयसमो जवे॥ १६॥
1-17-17 a:सर्ववानरमुख्येषु बुद्धिमान् बलवानपि।
	</mahiti;=कथा;=गुणः;=हनुमतः गुणाः>
	<mahiti;=कथा;=गुणः;=देवावतारवानरादीनां गुणबलस्वभावाः>
1-17-17 c:ते सृष्टा बहुसाहस्रा दशग्रीववधोद्यताः॥ १७॥
	</mahiti;=कथा;=कः वानरः कस्य अवतारः>
1-17-18 a:अप्रमेयबला वीरा विक्रान्ताः कामरूपिणः।
1-17-18 c:ते गजाचलसङ्काशा वपुष्मन्तो महाबलाः॥ १८॥
1-17-19 a:ऋक्षवानरगोपुच्छाः क्षिप्रमेवाभिजज्ञिरे।
1-17-19 c:यस्य देवस्य यद्रूपं वेषो यश्च पराक्रमः॥ १९॥
1-17-20 a:अजायत समं तेन तस्य तस्य पृथक् पृथक्।
	</mahiti;=कथा;=गुणः;=देवावतारवानरादीनां गुणबलस्वभावाः>
	<mahiti;=वानरेषु उत्तमाः>
1-17-20 c:गोलाङ्गूलेषु चोत्पन्नाः किञ्चिदुन्नतविक्रमाः॥ २०॥
	</mahiti;=वानरेषु उत्तमाः>
	<mahiti;=कुत्र कुत्र वानराणाम् उत्पत्तिः>
1-17-21 a:ऋक्षीषु च तथा जाता वानराः किन्नरीषु च।
1-17-21 c:देवा महर्षिगन्धर्वास्तार्क्ष्ययक्षा यशस्विनः॥ २१॥
1-17-22 a:नागाः किम्पुरुषाश्चैव सिद्धविद्याधरोरगाः।
1-17-22 c:बहवो जनयामासुर्हृष्टास्तत्र सहस्रशः॥ २२॥
1-17-23 a:चारणाश्च सुतान् वीरान् ससृजुर्वनचारिणः।
1-17-23 c:वानरान् सुमहाकायान् सर्वान् वै वनचारिणः॥ २३॥
1-17-24 a:अप्सरस्सु च मुख्यासु तथा विद्याधरीषु च।
1-17-24 c:नागकन्यासु च तदा गन्धर्वीणां तनूषु च॥
	</mahiti;=कुत्र कुत्र वानराणाम् उत्पत्तिः>
	</कथा;=चतुर्मुखब्रह्मणः आदेशेन देवानां भूमौ अवतारः>
	<mahiti;=कथा;=गुणः;=देवावताराणां वानरादीनां गुणबलस्वभावाः>
1-17-24 e: कामरूपबलोपेता यथाकामविचारिणः॥ २४॥
1-17-25 a:सिंहशार्दूलसदृशा दर्पेण च बलेन च।
1-17-25 c:शिलाप्रहरणाः सर्वे सर्वे पर्वतयोधिनः॥ २५॥
1-17-26 a:नखदंष्ट्रायुधाः सर्वे सर्वे सर्वास्त्रकोविदाः।
1-17-26 c:विचालयेयुः शैलेन्द्रान् भेदयेयुः स्थिरान् द्रुमान्॥ २६॥
1-17-27 a:क्षोभयेयुश्च वेगेन समुद्रं सरितां पतिम्।
1-17-27 c:दारयेयुः क्षितिं पद्भ्यामाप्लवेयुर्महार्णवान्॥ २७॥
1-17-28 a:नभस्तलं विशेयुश्च गृह्णीयुरपि तोयदान्।
1-17-28 c:गृह्णीयुरपि मातङ्गान् मत्तान् प्रव्रजतो वने॥ २८॥
1-17-29 a:नर्दमानांश्च नादेन पातयेयुर्विहङ्गमान्।
1-17-29 c:ईदृशानां प्रसूतानि हरीणां कामरूपिणाम्॥ २९॥
1-17-30 a:शतं शतसहस्राणि यूथपानां महात्मनाम्।
1-17-30 c:ते प्रधानेषु यूथेषु हरीणां हरियूथपाः॥ ३०॥
1-17-31 a:बभूवुर्यूथपज्येष्ठान् वीरांश्चाजनयन् हरीन्।
1-17-31 c:अन्ये ऋक्षवतः प्रस्थानुपतस्थुः सहस्रशः॥ ३१॥
1-17-32 a:अन्ये नानाविधाञ्छैलान् काननानि च भेजिरे।
1-17-32 c:सूर्यपुत्रं च सुग्रीवं शक्रपुत्रं च वालिनम्॥ ३२॥
1-17-33 a:भ्रातरावुपतस्थुस्ते सर्वे च हरियूथपाः।
1-17-33 c:नलं नीलं हनूमन्तमन्यांश्च हरियूथपान्॥ ३३॥
1-17-34 a:ते तार्क्ष्यबलसम्पन्नाः सर्वे युद्धविशारदाः।
1-17-34 c:विचरन्तोऽर्दयन् सर्वान् सिंहव्याघ्रमहोरगान्॥ ३४॥
1-17-35 a:महाबलो महाबाहुर्वाली विपुलविक्रमः।
1-17-35 c:जुगोप भुजवीर्येण ऋक्षगोपुच्छवानरान्॥ ३५॥
1-17-36 a:तैरियं पृथिवी शूरैः सपर्वतवनार्णवा।
1-17-36 c:कीर्णा विविधसंस्थानैर्नानाव्यञ्जनलक्षणैः॥ ३६॥
1-17-37 a:तैर्मेघवृन्दाचलकूटसंनिभै-
1-17-38 a:र्महाबलैर्वानरयूथपाधिपैः ।
1-17-38 c:बभूव भूर्भीमशरीररूपैः॥
1-17-39 a:समावृता रामसहायहेतोः। ३७
	</mahiti;=कथा;=गुणः;=देवावताराणां वानरादीनां गुणबलस्वभावाः>
</कथानुक्रमणी;ब्रह्मणः प्रेरणया देवादिभिर्विभिन्नवानरयूथपतीनामुत्पादनम्>
इत्यार्षे श्रीमद्रामायणे वाल्मीकीये आदिकाव्ये बालकाण्डे सप्तदशः सर्गः॥ १७॥
1-17-40 a:
<कथानुक्रमणी;अष्टादशः सर्गः समागतान् भूपालानृष्यशृङ्गं च विसर्ज्य सपत्नीकस्य राज्ञः स्वपुर्यामागमनं;    श्रीरामभरतलक्ष्मणशत्रुघ्रानां जन्मसंस्कारशीलगुणानां च वर्णनं;   राज्ञः सभायां विश्वामित्रस्यागमनं सत्कारश्च>
	<कथा;=समागतान् भूपालानृष्यशृङ्गं च विसर्ज्य सपत्नीकस्य राज्ञः स्वपुर्यामागमनम्>
1-18-1 a:निर्वृत्ते तु क्रतौ तस्मिन् हयमेधे महात्मनः।
1-18-1 c:प्रतिगृह्यामरा भागान् प्रतिजग्मुर्यथागतम्॥  १॥
1-18-2 a:समाप्तदीक्षानियमः पत्नीगणसमन्वितः।
1-18-2 c:प्रविवेश पुरीं राजा सभृत्यबलवाहनः॥  २॥
1-18-3 a:यथार्हं पूजितास्तेन राज्ञा च पृथिवीश्वराः।
1-18-3 c:मुदिताः प्रययुर्देशान् प्रणम्य मुनिपुङ्गवम्॥  ३॥
1-18-4 a:श्रीमतां गच्छतां तेषां स्वगृहाणि पुरात् ततः।
1-18-4 c:बलानि राज्ञां शुभ्राणि प्रहृष्टानि चकाशिरे॥  ४॥
1-18-5 a:गतेषु पृथिवीशेषु राजा दशरथः पुनः।
1-18-5 c:प्रविवेश पुरीं श्रीमान् पुरस्कृत्य द्विजोत्तमान्॥  ५॥
1-18-6 a:शान्तया प्रययौ सार्धमृष्यशृङ्गः सुपूजितः।
1-18-6 c:अनुगम्यमानो राज्ञा च सानुयात्रेण धीमता॥  ६॥
1-18-7 a:एवं विसृज्य तान् सर्वान् राजा सम्पूर्णमानसः।
1-18-7 c:उवास सुखितस्तत्र पुत्रोत्पत्तिं विचिन्तयन्॥  ७॥
	</कथा;=समागतान् भूपालानृष्यशृङ्गं च विसर्ज्य सपत्नीकस्य राज्ञः स्वपुर्यामागमनम्>
	<mahiti;=कथा;=jyotishya;=पुत्रेष्ट्याः एकवर्षानन्तरं रामादीनां जननम् । रामलक्ष्मणभरतशत्रुघ्नानां जननसमये ग्रहनक्षत्रस्तितिः ।>
1-18-8 a:ततो यज्ञे समाप्ते तु ऋतूनां षट् समत्ययुः।
1-18-8 c:ततश्च द्वादशे मासे चैत्रे नावमिके तिथौ॥  ८॥
1-18-9 a:नक्षत्रेऽदितिदैवत्ये स्वोच्चसंस्थेषु पञ्चसु।
1-18-9 c:ग्रहेषु कर्कटे लग्रे वाक्पताविन्दुना सह॥  ९॥
1-18-10 a:प्रोद्यमाने जगन्नाथं सर्वलोकनमस्कृतम्।
	<mahiti;=कथा;=रामः विष्णोः अवतारः । जातमात्रस्य रामस्य वर्णनम् ।>
1-18-10 c:कौसल्याजनयद् रामं दिव्यलक्षणसंयुतम्॥ १०॥
1-18-11 a:विष्णोरर्धं महाभागं पुत्रमैक्ष्वाकुनन्दनम्।
1-18-11 c:लोहिताक्षं महाबाहुं रक्तोष्ठं दुन्दुभिस्वनम्॥ ११॥
1-18-12 a:कौसल्या शुशुभे तेन पुत्रेणामिततेजसा।
1-18-12 c:यथा वरेण देवानामदितिर्वज्रपाणिना॥ १२॥
	</mahiti;=कथा;=रामः विष्णोः अवतारः । जातमात्रस्य रामस्य वर्णनम् ।>
1-18-13 a:भरतो नाम कैकेय्यां जज्ञे सत्यपराक्रमः।
1-18-13 c:साक्षाद् विष्णोश्चतुर्भागः सर्वैः समुदितो गुणैः॥ १३॥
1-18-14 a:अथ लक्ष्मणशत्रुघ्नौ सुमित्राजनयत् सुतौ।
1-18-14 c:वीरौ सर्वास्त्रकुशलौ विष्णोरर्धसमन्वितौ॥ १४॥
1-18-15 a:पुष्ये जातस्तु भरतो मीनलग्रे प्रसन्नधीः।
1-18-15 c:सार्पे जातौ तु सौमित्री कुलीरेऽभ्युदिते रवौ॥ १५॥
	</mahiti;=कथा;=jyotishya;=पुत्रेष्ट्याः एकवर्षानन्तरं रामादीनां जननम् । रामलक्ष्मणभरतशत्रुघ्नानां जननसमये ग्रहनक्षत्रस्तितिः ।>
	<mahiti;=कथा;=रामलक्ष्मणभरतशत्रुघ्नानां जननसमये अयोध्यायां जनानाम् उत्सवः>
1-18-16 a:राज्ञः पुत्रा महात्मानश्चत्वारो जज्ञिरे पृथक्।
1-18-16 c:गुणवन्तोऽनुरूपाश्च रुच्या प्रोष्ठपदोपमाः॥ १६॥
1-18-17 a:जगुः कलं च गन्धर्वा ननृतुश्चाप्सरोगणाः।
1-18-17 c:देवदुन्दुभयो नेदुः पुष्पवृष्टिश्च खात् पतत्॥ १७॥
1-18-18 a:उत्सवश्च महानासीदयोध्यायां जनाकुलः।
1-18-18 c:रथ्याश्च जनसम्बाधा नटनर्तकसङ्कुलाः॥ १८॥
1-18-19 a:गायनैश्च विराविण्यो वादनैश्च तथापरैः।
1-18-19 c:विरेजुर्विपुलास्तत्र सर्वरत्नसमन्विताः॥ १९॥
	</mahiti;=कथा;=रामलक्ष्मणभरतशत्रुघ्नानां जननसमये अयोध्यायां जनानाम् उत्सवः>
	<mahiti;=कथा;=रामलक्ष्मणभरतशत्रुघ्नानां जननसमये दशरथेन दानम्>
1-18-20 a:प्रदेयांश्च ददौ राजा सूतमागधवन्दिनाम्।
1-18-20 c:ब्राह्मणेभ्यो ददौ वित्तं गोधनानि सहस्रशः॥ २०॥
	</mahiti;=कथा;=रामलक्ष्मणभरतशत्रुघ्नानां जननसमये दशरथेन दानम्>
	<mahiti;=कथा;=रामलक्ष्मणभरतशत्रुघ्नानां नामकरणम्>
1-18-21 a:अतीत्यैकादशाहं तु नामकर्म तथाकरोत्।
1-18-21 c:ज्येष्ठं रामं महात्मानं भरतं कैकयीसुतम्॥ २१॥
1-18-22 a:सौमित्रिं लक्ष्मणमिति शत्रुघ्नमपरं तथा।
1-18-22 c:वसिष्ठः परमप्रीतो नामानि कुरुते तदा॥ २२ ॥
	<mahiti;=कथा;=रामलक्ष्मणभरतशत्रुघ्नानां जननसमये दशरथेन दानम्>
1-18-23 a:ब्राह्मणान् भोजयामास पौरजानपदानपि।
1-18-23 c:अददद् ब्राह्मणानां च रत्नौघममलं बहु॥ २३॥
	</mahiti;=कथा;=रामलक्ष्मणभरतशत्रुघ्नानां जननसमये दशरथेन दानम्>
1-18-24 a:तेषां जन्मक्रियादीनि सर्वकर्माण्यकारयत्।
	</mahiti;=कथा;=रामलक्ष्मणभरतशत्रुघ्नानां नामकरणम्>
	<mahiti;=कथा;=बालकानां रामलक्ष्मणभरतशत्रुघ्नानां गुणस्वभावाः>
1-18-24 c:तेषां केतुरिव ज्येष्ठो रामो रतिकरः पितुः॥ २४॥
1-18-25 a:बभूव भूयो भूतानां स्वयम्भूरिव सम्मतः।
1-18-25 c:सर्वे वेदविदः शूराः सर्वे लोकहिते रताः॥ २५॥
1-18-26 a:सर्वे ज्ञानोपसम्पन्नाः सर्वे समुदिता गुणैः।
1-18-26 c:तेषामपि महातेजा रामः सत्यपराक्रमः॥ २६॥
1-18-27 a:इष्टः सर्वस्य लोकस्य शशाङ्क इव निर्मलः।
	</mahiti;=कथा;=बालकानां रामलक्ष्मणभरतशत्रुघ्नानां गुणस्वभावाः>
	<mahiti;=कथा;=बालकानां रामलक्ष्मणभरतशत्रुघ्नानां विद्याभ्यासः>
1-18-27 c:गजस्कन्धेऽश्वपृष्ठे च रथचर्यासु सम्मतः॥ २७॥
1-18-28 a:धनुर्वेदे च निरतः पितुः शुश्रूषणे रतः।
	</mahiti;=कथा;=बालकानां रामलक्ष्मणभरतशत्रुघ्नानां विद्याभ्यासः>
	<mahiti;=कथा;=रामलक्ष्मणयोः सम्बन्धः>
1-18-28 c:बाल्यात् प्रभृति सुस्निग्धो लक्ष्मणो लक्ष्मिवर्धनः॥ २८॥
1-18-29 a:रामस्य लोकरामस्य भ्रातुर्ज्येष्ठस्य नित्यशः।
1-18-29 c:सर्वप्रियकरस्तस्य रामस्यापि शरीरतः॥ २९॥
1-18-30 a:लक्ष्मणो लक्ष्मिसम्पन्नो बहिःप्राण इवापरः।
1-18-30 c:न च तेन विना निद्रां लभते पुरुषोत्तमः॥ ३०॥
1-18-31 a:मृष्टमन्नमुपानीतमश्राति न हि तं विना।
1-18-31 c:यदा हि हयमारूढो मृगयां याति राघवः॥ ३१॥
1-18-32 a:अथैनं पृष्ठतोऽभ्येति सधनुः परिपालयन्।
1-18-32 c:भरतस्यापि शत्रुघ्नो लक्ष्मणावरजो हि सः॥ ३२॥
1-18-33 a:प्राणैः प्रियतरो नित्यं तस्य चासीत् तथा प्रियः।
	</mahiti;=कथा;=रामलक्ष्मणयोः सम्बन्धः>
1-18-33 c:स चतुर्भिर्महाभागैः पुत्रैर्दशरथः प्रियैः॥ ३३॥
1-18-34 a:बभूव परमप्रीतो देवैरिव पितामहः।
	<mahiti;=बालकानां रामलक्ष्मणभरतशत्रुघ्नानां गुण-विद्या-स्वभावाः>
1-18-34 c:ते यदा ज्ञानसम्पन्नाः सर्वे समुदिता गुणैः॥ ३४॥
1-18-35 a:ह्रीमन्तः कीर्तिमन्तश्च सर्वज्ञा दीर्घदर्शिनः।
1-18-35 c:तेषामेवम्प्रभावाणां सर्वेषां दीप्ततेजसाम्॥ ३५॥
1-18-36 a:पिता दशरथो हृष्टो ब्रह्मा लोकाधिपो यथा।
1-18-36 c:ते चापि मनुजव्याघ्रा वैदिकाध्ययने रताः॥ ३६॥
1-18-37 a:पितृशुश्रूषणरता धनुर्वेदे च निष्ठिताः।
	<mahiti;=बालकानां रामलक्ष्मणभरतशत्रुघ्नानां गुण-विद्या-स्वभावाः>
	<कथा;=वर्णनम्;--=दशरथस्य मन्त्रिसभायां विश्वामित्रस्य आगमनप्रकारः>
1-18-37 c:अथ राजा दशरथस्तेषां दारक्रियां प्रति॥ ३७॥
1-18-38 a:चिन्तयामास धर्मात्मा सोपाध्यायः सबान्धवः।
1-18-38 c:तस्य चिन्तयमानस्य मन्त्रिमध्ये महात्मनः॥ ३८॥
1-18-39 a:अभ्यागच्छन्महातेजा विश्वामित्रो महामुनिः।
1-18-39 c:स राज्ञो दर्शनाकाङ्क्षी द्वाराध्यक्षानुवाच ह॥ ३९॥
1-18-40 a:शीघ्रमाख्यात मां प्राप्तं कौशिकं गाधिनः सुतम्।
1-18-40 c:तच्छ्रुत्वा वचनं तस्य राज्ञो वेश्म प्रदुद्रुवुः॥ ४०॥
1-18-41 a:सम्भ्रान्तमनसः सर्वे तेन वाक्येन चोदिताः।
1-18-41 c:ते गत्वा राजभवनं विश्वामित्रमृषिं तदा॥ ४१॥
1-18-42 a:प्राप्तमावेदयामासुर्नृपायेक्ष्वाकवे तदा।
1-18-42 c:तेषां तद् वचनं श्रुत्वा सपुरोधाः समाहितः॥ ४२॥
1-18-43 a:प्रत्युज्जगाम संहृष्टो ब्रह्माणमिव वासवः।
1-18-43 c:स दृष्ट्वा ज्वलितं दीप्त्या तापसं संशितव्रतम्॥ ४३॥
	<कथा;=विश्वामित्रेण दशरथस्य कुशलप्रश्नः । राजधर्मसम्बन्धिप्रश्नाः ।>
1-18-44 a:प्रहृष्टवदनो राजा ततोऽर्घ्यमुपहारयत्।
1-18-44 c:स राज्ञः प्रतिगृह्यार्घ्यं शास्त्रदृष्टेन कर्मणा॥ ४४॥
1-18-45 a:कुशलं चाव्ययं चैव पर्यपृच्छन्नराधिपम्।
1-18-45 c:पुरे कोशे जनपदे बान्धवेषु सुहृत्सु च॥ ४५॥
1-18-46 a:कुशलं कौशिको राज्ञः पर्यपृच्छत् सुधार्मिकः।
1-18-46 c:अपि ते संनताः सर्वे सामन्तरिपवो जिताः॥ ४६॥
1-18-47 a:दैवं च मानुषं चैव कर्म ते साध्वनुष्ठितम्।
1-18-47 c:वसिष्ठं च समागम्य कुशलं मुनिपुङ्गवः॥ ४७॥
1-18-48 a:ऋषींश्च तान् यथान्यायं महाभाग उवाच ह।
1-18-48 c:ते सर्वे हृष्टमनसस्तस्य राज्ञो निवेशनम्॥ ४८॥
1-18-49 a:विविशुः पूजितास्तेन निषेदुश्च यथाहर्तः।
	</कथा;=विश्वामित्रेण दशरथस्य कुशलप्रश्नः । राजधर्मसम्बन्धिप्रश्नाः ।>
	</कथा;=वर्णनम्;--=दशरथस्य मन्त्रिसभायां विश्वामित्रस्य आगमनप्रकारः>
	<संवादः ;--=दशरथेन विश्वामित्रस्य स्वागतम्>
1-18-49 c:अथ हृष्टमना राजा विश्वामित्रं महामुनिम्॥ ४९॥
1-18-50 a:उवाच परमोदारो हृष्टस्तमभिपूजयन्।
1-18-50 c:यथामृतस्य सम्प्राप्तिर्यथा वर्षमनूदके॥ ५०॥
1-18-51 a:यथा सदृशदारेषु पुत्रजन्माप्रजस्य वै।
1-18-51 c:प्रणष्टस्य यथा लाभो यथा हर्षो महोदयः॥ ५१॥
1-18-52 a:तथैवागमनं मन्ये स्वागतं ते महामुने।
	</संवादः ;--=दशरथेन विश्वामित्रस्य स्वागतम्>
	<कथा;=दशरथेन विश्वामित्राय कामवरः>
1-18-52 c:कं च ते परमं कामं करोमि किमु हर्षितः॥ ५२॥
1-18-53 a:पात्रभूतोऽसि मे ब्रह्मन् दिष्ट्या प्राप्तोऽसि मानद।
1-18-53 c:अद्य मे सफलं जन्म जीवितं च सुजीवितम्॥ ५३॥
1-18-54 a:यस्माद् विप्रेन्द्रमद्राक्षं सुप्रभाता निशा मम।
1-18-54 c:पूर्वं राजर्षिशब्देन तपसा द्योतितप्रभः॥ ५४॥
1-18-55 a:ब्रह्मर्षित्वमनुप्राप्तः पूज्योऽसि बहुधा मया।
1-18-55 c:तदद्भुतमभूद् विप्र पवित्रं परमं मम॥ ५५॥
1-18-56 a:शुभक्षेत्रगतश्चाहं तव सन्दर्शनात् प्रभो।
	<संवादः ;--=दशरथेन विश्वामित्रस्य स्वागतम्>
1-18-56 c:ब्रूहि यत् प्रार्थितं तुभ्यं कार्यमागमनं प्रति॥ ५६॥
1-18-57 a:इच्छाम्यनुगृहीतोऽहं त्वदर्थं परिवृद्धये।
1-18-57 c:कार्यस्य न विमर्शं च गन्तुमर्हसि सुव्रत॥ ५७॥
1-18-58 a:कर्ता चाहमशेषेण दैवतं हि भवान् मम।
	</कथा;=दशरथेन विश्वामित्राय कामवरः>
1-18-58 c:मम चायमनुप्राप्तो महानभ्युदयो द्विज॥
1-18-58 e: तवागमनजः कृत्स्नो धर्मश्चानुत्तमो द्विज॥ ५८॥
1-18-59 a:इति हृदयसुखं निशम्य वाक्यं
1-18-60 a:श्रुतिसुखमात्मवता विनीतमुक्तम्।
1-18-60 c:प्रथितगुणयशा गुणैर्विशिष्टः ॥
1-18-61 a:परमऋषिः परमं जगाम हर्षम्। ५९
	</संवादः ;--=दशरथेन विश्वामित्रस्य स्वागतम्>
</कथानुक्रमणी;समागतान् भूपालानृष्यशृङ्गं च विसर्ज्य सपत्नीकस्य राज्ञः स्वपुर्यामागमनं;    श्रीरामभरतलक्ष्मणशत्रुघ्रानां जन्मसंस्कारशीलगुणानां च वर्णनं;   राज्ञः सभायां विश्वामित्रस्यागमनं सत्कारश्च>
इत्यार्षे श्रीमद्रामायणे वाल्मीकीये आदिकाव्ये बालकाण्डेऽष्टादशः सर्गः॥ १८॥
1-18-62 a:
<कथानुक्रमणी;एकोनविंशः सर्गः यज्ञरक्षणाय रामं मे देहीति विश्वामित्रवचः श्रुत्वा दशरथस्य दुःखं मोहश्च>
	<कथा;=विश्वामित्रेण दशरथे वरयाचनम्>
1-19-1 a:तच्छ्रुत्वा राजसिंहस्य वाक्यमद्भुतविस्तरम्।
1-19-1 c:हृष्टरोमा महातेजा विश्वामित्रोऽभ्यभाषत॥  १॥
1-19-2 a:सदृशं राजशार्दूल तवैवं भुवि नान्यतः।
1-19-2 c:महावंशप्रसूतस्य वसिष्ठव्यपदेशिनः॥  २॥
1-19-3 a:यत् तु मे हृद्गतं वाक्यं तस्य कार्यस्य निश्चयम्।
1-19-3 c:कुरुष्व राजशार्दूल भव सत्यप्रतिश्रवः॥  ३॥
1-19-4 a:अहं नियममातिष्ठे सिद्ध्यर्थं पुरुषर्षभ।
1-19-4 c:तस्य विघ्नकरौ द्वौ तु राक्षसौ कामरूपिणौ॥  ४॥
1-19-5 a:व्रते तु बहुशश्चीर्णे समाप्त्यां???? राक्षसाविमौ।
	<कथा;=सुबाहुमारीचकृतः उपप्लवः>
1-19-5 c:मारीचश्च सुबाहुश्च वीर्यवन्तौ सुशिक्षितौ॥  ५॥
1-19-6 a:तौ मांसरुधिरौघेण वेदिं तामभ्यवर्षताम्।
	</कथा;=सुबाहुमारीचकृतः उपप्लवः>
1-19-6 c:अवधूते तथाभूते तस्मिन् नियमनिश्चये॥  ६॥
1-19-7 a:कृतश्रमो निरुत्साहस्तस्माद् देशादपाक्रमे।
	<mahiti;=कथा;=सुबाहुमारीचयोः वारणं विश्वामित्रेण कुतः न क्रियते इत्यत्र कारणम्>
1-19-7 c:न च मे क्रोधमुत्स्रष्टुं बुद्धिर्भवति पार्थिव॥  ७॥
1-19-8 a:तथाभूता हि सा चर्या न शापस्तत्र मुच्यते।
	</mahiti;=कथा;=सुबाहुमारीचयोः वारणं विश्वामित्रेण कुतः न क्रियते इत्यत्र कारणम्>
	<गुणः;=विश्वामित्रकथिताः रामस्य गुणाः>
1-19-8 c:स्वपुत्रं राजशार्दूल रामं सत्यपराक्रमम्॥  ८॥
1-19-9 a:काकपक्षधरं वीरं ज्येष्ठं मे दातुमर्हसि।
1-19-9 c:शक्तो ह्येष मया गुप्तो दिव्येन स्वेन तेजसा॥  ९॥
1-19-10 a:राक्षसा ये विकर्तारस्तेषामपि विनाशने।
1-19-10 c:ज्येयश्चास्मै प्रदास्यामि बहुरूपं न संशयः॥ १०॥
1-19-11 a:त्रयाणामपि लोकानां येन ख्यातिं गमिष्यति।
1-19-11 c:न च तौ राममासाद्य शक्तौ स्थातुं कथञ्चन॥ ११॥
1-19-12 a:न च तौ राघवादन्यो हन्तुमुत्सहते पुमान्।
1-19-12 c:वीर्योत्सिक्तौ हि तौ पापौ कालपाशवशं गतौ॥ १२॥
1-19-13 a:रामस्य राजशार्दूल न पर्याप्तौ महात्मनः।
	</गुणः;=विश्वामित्रकथिताः रामस्य गुणाः>
1-19-13 c:न च पुत्रगतं स्नेहं कर्तुमर्हसि पार्थिव॥ १३॥
1-19-14 a:अहं ते प्रतिजानामि हतौ तौ विद्धि राक्षसौ।
1-19-14 c:अहं वेद्मि महात्मानं रामं सत्यपराक्रमम्॥ १४॥
1-19-15 a:वसिष्ठोऽपि महातेजा ये चेमे तपसि स्थिताः।
1-19-15 c:यदि ते धर्मलाभं तु यशश्च परमं भुवि॥ १५॥
1-19-16 a:स्थिरमिच्छसि राजेन्द्र रामं मे दातुमर्हसि।
1-19-16 c:यद्यभ्यनुज्ञां काकुत्स्थ ददते तव मन्त्रिणः॥ १६॥
1-19-17 a:वसिष्ठप्रमुखाः सर्वे ततो रामं विसर्जय।
1-19-17 c:अभिप्रेतमसंसक्तमात्मजं दातुमर्हसि॥ १७॥
	<mahiti;=कथा;=विश्वामित्रकृतयज्ञस्य कालः>
1-19-18 a:दशरात्रं हि यज्ञस्य रामं राजीवलोचनम्।
1-19-18 c:नात्येति कालो यज्ञस्य यथायं मम राघव॥ १८॥
	</mahiti;=कथा;=विश्वामित्रकृतयज्ञस्य कालः>
1-19-19 a:तथा कुरुष्व भद्रं ते मा च शोके मनः कृथाः।
1-19-19 c:इत्येवमुक्त्वा धर्मात्मा धर्मार्थसहितं वचः॥ १९॥
1-19-20 a:विरराम महातेजा विश्वामित्रो महामतिः।
	</कथा;=विश्वामित्रेण दशरथे वरयाचनम्>
	<paristhiti;=विश्वामित्रस्य वचः श्रुत्वा दशरथस्य स्थितिः>
1-19-20 c:स तन्निशम्य राजेन्द्रो विश्वामित्रवचः शुभम्॥ २०॥
1-19-21 a:शोकेन महताविष्टश्चचाल च मुमोह च।
1-19-21 c:लब्धसञ्ज्ञस्तदोत्थाय व्यषीदत भयान्वितः॥ २१॥
1-19-22 a:इति  हृदयमनोविदारणं
1-19-23 a:मुनिवचनं तदतीव शुश्रुवान्।
1-19-23 c:नरपतिरभवन्महान् महात्मा ॥
1-19-24 a:व्यथितमनाः प्रचचाल चासनात्। २२
	</paristhiti;=विश्वामित्रस्य वचः श्रुत्वा दशरथस्य स्थितिः>
</कथानुक्रमणी;यज्ञरक्षणाय रामं मे देहीति विश्वामित्रवचः श्रुत्वा दशरथस्य दुःखं मोहश्च>
इत्यार्षे श्रीमद्रामायणे वाल्मीकीये आदिकाव्ये बालकाण्डे एकोनविंशः सर्गः॥ १९॥
1-19-25 a:
<कथानुक्रमणी;विंशः सर्गः राज्ञोऽनङ्गीकरणं श्रुत्वा विश्वामित्रस्य कोपः>
	<कथा;=दशरथेन विश्वामित्रस्य वचसः नानाहेतुभिः अनङ्गीकारः>
1-20-1 a:तच्छ्रुत्वा राजशार्दूलो विश्वामित्रस्य भाषितम्।
1-20-1 c:मुहूर्तमिव निःसञ्ज्ञः सञ्ज्ञावानिदमब्रवीत्॥  १॥
	<mahiti;=कथा;=विश्वामित्रयज्ञप्रसङ्गे रामस्य वयः>
	<कथा;=विश्वामित्रेण-सह रामस्य-अप्रेषणे दशरथेन उक्तानि कारणानि>
1-20-2 a:ऊनषोडशवर्षो मे रामो राजीवलोचनः।
1-20-2 c:न युद्धयोग्यतामस्य पश्यामि सह राक्षसैः॥  २॥
	</mahiti;=कथा;=विश्वामित्रयज्ञप्रसङ्गे रामस्य वयः>
1-20-3 a:इयमक्षौहिणी सेना यस्याहं पतिरीश्वरः।
1-20-3 c:अनया सहितो गत्वा योद्धाहं तैॢ??नशाचरैः॥  ३॥
1-20-4 a:इमे शूराश्च विक्रान्ता भृत्या मेऽस्त्रविशारदाः।
1-20-4 c:योग्या रक्षोगणैर्योद्धुं न रामं नेतुमर्हसि॥  ४॥
1-20-5 a:अहमेव धनुष्पाणिर्गोप्ता समरमूर्धनि।
1-20-5 c:यावत् प्राणान् धरिष्यामि तावद् योत्स्ये निशाचरैः॥  ५॥
1-20-6 a:निर्विघ्ना व्रतचर्या सा भविष्यति सुरक्षिता।
1-20-6 c:अहं तत्र गमिष्यामि न रामं नेतुमर्हसि॥  ६॥
1-20-7 a:बालो ह्यकृतविद्यश्च न च वेत्ति बलाबलम्।
1-20-7 c:न चास्त्रबलसंयुक्तो न च युद्धविशारदः॥  ७॥
1-20-8 a:न चासौ रक्षसां योग्यः कूटयुद्धा हि राक्षसाः।
1-20-8 c:विप्रयुक्तो हि रामेण मुहूर्तमपि नोत्सहे॥  ८॥
1-20-9 a:जीवितुं मुनिशार्दूलं न रामं नेतुमर्हसि।
1-20-9 c:यदि वा राघवं ब्रह्मन् नेतुमिच्छसि सुव्रत॥  ९॥
1-20-10 a:चतुरङ्गसमायुक्तं मया सह च तं नय।
1-20-10 c:षष्टिर्वर्षसहस्राणि जातस्य मम कौशिक॥ १०॥
1-20-11 a:कृच्छ्रेणोत्पादितश्चायं न रामं नेतुमर्हसि।
1-20-11 c:चतुर्णामात्मजानां हि प्रीतिः परमिका मम॥ ११॥
1-20-12 a:ज्येष्ठे धर्मप्रधाने च न रामं नेतुमर्हसि।
	</कथा;=विश्वामित्रेण-सह रामस्य-अप्रेषणे दशरथेन उक्तानि कारणानि>
	</कथा;=दशरथेन विश्वामित्रस्य वचसः नानाहेतुभिः अनङ्गीकारः>
	<mahiti;=कथा;=सुबाहुमारीचचरितम्>
1-20-12 c:किंवीर्या राक्षसास्ते च कस्य पुत्राश्च के च ते॥ १२॥
1-20-13 a:कथं प्रमाणाः के चैतान् रक्षन्ति मुनिपुङ्गव।
1-20-13 c:कथं च प्रतिकर्तव्यं तेषां रामेण रक्षसाम्॥ १३॥
1-20-14 a:मामकैर्वा बलैर्ब्रह्मन् मया वा कूटयोधिनाम्।
1-20-14 c:सर्वं मे शंस भगवन् कथं तेषां मया रणे॥ १४॥
1-20-15 a:स्थातव्यं दुष्टभावानां वीर्योत्सिक्ता हि राक्षसाः।
1-20-15 c:तस्य तद् वचनं श्रुत्वा विश्वामित्रोऽभ्यभाषत॥ १५॥
	<mahiti;=कथा;=विश्वामित्रेण-उक्तः रावणस्य परिचयः>
	<कथा;=रावणस्य पराक्रमं श्रुत्वा दशरथेन प्रकटितं दैन्यम्>
1-20-16 a:पौलस्त्यवंशप्रभवो रावणो नाम राक्षसः।
1-20-16 c:स ब्रह्मणा दत्तवरस्त्रैलोक्यं बाधते भृशम्॥ १६॥
1-20-17 a:महाबलो महावीर्यो राक्षसैर्बहुभिर्वृतः।
1-20-17 c:श्रूयते च महाराज रावणो राक्षसाधिपः॥ १७॥
1-20-18 a:साक्षाद्वैश्रवणभ्राता पुत्रो विश्रवसो मुनेः।
1-20-18 c:यदा न खलु यज्ञस्य विघ्नकर्ता महाबलः॥ १८॥
1-20-19 a:तेन सञ्चोदितौ तौ तु राक्षसौ च महाबलौ।
1-20-19 c:मारीचश्च सुबाहुश्च यज्ञविघ्नं करिष्यतः॥ १९॥
	</mahiti;=कथा;=विश्वामित्रेण-उक्तः रावणस्य परिचयः>
	</mahiti;=कथा;=सुबाहुमारीचचरितम्>
1-20-20 a:इत्युक्तो मुनिना तेन राजोवाच मुनिं तदा।
1-20-20 c:नहि शक्तोऽस्मि सङ्ग्रामे स्थातुं तस्य दुरात्मनः॥ २०॥
1-20-21 a:स त्वं प्रसादं धर्मज्ञ कुरुष्व मम पुत्रके।
1-20-21 c:मम चैवाल्पभाग्यस्य दैवतं हि भवान् गुरुः॥ २१॥
1-20-22 a:देवदानवगन्धर्वा यक्षाः पतगपन्नगाः।
1-20-22 c:न शक्ता रावणं सोढुं किं पुनर्मानवा युधि॥ २२॥
1-20-23 a:स तु वीर्यवतां वीर्यमादत्ते युधि रावणः।
1-20-23 c:तेन चाहं न शक्तोऽस्मि संयोद्धुं तस्य वा बलैः॥ २३॥
1-20-24 a:सबलो वा मुनिज्येष्ठ सहितो वा ममात्मजैः।
1-20-24 c:कथमप्यमरप्रख्यं सङ्ग्रामाणामकोविदम्॥ २४॥
1-20-25 a:बालं मे तनयं ब्रह्मन् नैव दास्यामि पुत्रकम्।
1-20-25 c:अथ कालोपमौ युद्धे सुतौ सुन्दोपसुन्दयोः॥ २५ ॥
1-20-26 a:यज्ञविघ्नकरौ तौ ते नैव दास्यामि पुत्रकम्।
1-20-26 c:मारीचश्च सुबाहुश्च वीर्यवन्तौ सुशिक्षितौ॥ २६॥
1-20-27 a:तयोरन्यतरं योद्धुं यास्यामि ससुहृद्गणः।
1-20-27 c:अन्यथा त्वनुनेष्यामि भवन्तं सहबान्धवः॥ २७॥
	</कथा;=रावणस्य पराक्रमं श्रुत्वा दशरथेन प्रकटितं दैन्यम्>
	<कथा;=विश्वामित्रस्य कोपः>
1-20-28 a:इति नरपतिजल्पनाद् द्विजेन्द्रं
1-20-29 a:कुशिकसुतं सुमहान् विवेश मन्युः।
1-20-29 c:सुहुत इव मखेऽग्निराज्यसिक्तः॥
1-20-30 a:समभवदुज्ज्वलितो महर्षिवह्निः। २८
	</कथा;=विश्वामित्रस्य कोपः>
</कथानुक्रमणी;राज्ञोऽनङ्गीकरणं श्रुत्वा विश्वामित्रस्य कोपः>
इत्यार्षे श्रीमद्रामायणे वाल्मीकीये आदिकाव्ये बालकाण्डे विंशः सर्गः॥ २०॥
1-20-31 a:
<कथानुक्रमणी;एकविंशः सर्गः विश्वामित्रस्य सरोषं वचनमाकर्ण्य वसिष्ठेन राज्ञः प्रबोधनम्>
	<mahiti;=कथा;=विश्वामित्रेण उक्तः दशरथस्य स्वभावः>
	<maulya;=प्रतिज्ञा>
1-21-1 a:तच्छ्रुत्वा वचनं तस्य स्नेहपर्याकुलाक्षरम्।
1-21-1 c:समन्युः कौशिको वाक्यं प्रत्युवाच महीपतिम्॥  १॥
1-21-2 a:पूर्वमर्थं प्रतिश्रुत्य प्रतिज्ञां हातुमिच्छसि।
	</mahiti;=कथा;=विश्वामित्रेण उक्तः दशरथस्य स्वभावः>
1-21-2 c:राघवाणामयुक्तोऽयं कुलस्यास्य विपर्ययः॥  २॥
1-21-3 a:यदीदं ते क्षमं राजन् गमिष्यामि यथागतम्।
1-21-3 c:मिथ्याप्रतिज्ञः काकुत्स्थ सुखी भव सुहृद्वृतः॥  ३॥
1-21-4 a:तस्य रोषपरीतस्य विश्वामित्रस्य धीमतः।
1-21-4 c:चचाल वसुधा कृत्स्ना देवानां च भयं महत्॥  ४॥
1-21-5 a:त्रस्तरूपं तु विज्ञाय जगत् सर्वं महानृषिः।
1-21-5 c:नृपतिं सुव्रतो धीरो वसिष्ठो वाक्यमब्रवीत्॥  ५॥
	</maulya;=प्रतिज्ञा>
	<maulya;=प्रतिज्ञा>
	<गुणः;=वसिष्ठेन उक्ताः दशरथस्य गुणाः>
1-21-6 a:इक्ष्वाकूणां कुले जातः साक्षाद् धर्म इवापरः।
1-21-6 c:धृतिमान् सुव्रतः श्रीमान् न धर्मं हातुमर्हसि॥  ६॥
1-21-7 a:त्रिषु लोकेषु विख्यातो धर्मात्मा इति राघवः।
	</गुणः;=वसिष्ठेन उक्ताः दशरथस्य गुणाः>
1-21-7 c:स्वधर्मं प्रतिपद्यस्व नाधर्मं वोढुमर्हसि॥  ७॥
1-21-8 a:प्रतिश्रुत्य करिष्येति उक्तं वाक्यमकुर्वतः।
1-21-8 c:इष्टापूर्तवधो भूयात् तस्माद् रामं विसर्जय॥  ८॥
	</maulya;=प्रतिज्ञा>
	<गुणः;=वसिष्ठेन उक्ताः विश्वामित्रस्य गुणाः>
1-21-9 a:कृतास्त्रमकृतास्त्रं वा नैनं शक्ष्यन्ति राक्षसाः।
1-21-9 c:गुप्तं कुशिकपुत्रेण ज्वलनेनामृतं यथा॥  ९॥
1-21-10 a:एष विग्रहवान् धर्म एष वीर्यवतां वरः।
1-21-10 c:एष विद्याधिको लोके तपसश्च परायणम्॥ १०॥
1-21-11 a:एषोऽस्त्रान् विविधान् वेत्ति त्रैलोक्ये सचराचरे।
1-21-11 c:नैनमन्यः पुमान् वेत्ति न च वेत्स्यन्ति केचन॥ ११॥
1-21-12 a:न देवा नर्षयः केचिन्नामरा न च राक्षसाः।
1-21-12 c:गन्धर्वयक्षप्रवराः सकिन्नरमहोरगाः॥ १२॥
1-21-13 a:सर्वास्त्राणि कृशाश्वस्य पुत्राः परमधार्मिकाः।
1-21-13 c:कौशिकाय पुरा दत्ता यदा राज्यं प्रशासति॥ १३॥
1-21-14 a:तेऽपि पुत्राः कृशाश्वस्य प्रजापतिसुतासुताः।
1-21-14 c:नैकरूपा महावीर्या दीप्तिमन्तो जयावहाः॥ १४॥
1-21-15 a:जया च सुप्रभा चैव दक्षकन्ये सुमध्यमे।
1-21-15 c:ते सूतेऽस्त्राणि शस्त्राणि शतं परमभास्वरम्॥ १५॥
1-21-16 a:पञ्चाशतं सुताँल्लेभे जया लब्धवरा वरान्।
1-21-16 c:वधायासुरसैन्यानामप्रमेयानरूपिणः ॥ १६॥
1-21-17 a:सुप्रभाजनयच्चापि पुत्रान् पञ्चाशतं पुनः।
1-21-17 c:संहारान् नाम दुर्धर्षान् दुराक्रामान् बलीयसः॥ १७॥
1-21-18 a:तानि चास्त्राणि वेत्त्येष यथावत् कुशिकात्मजः।
1-21-18 c:अपूर्वाणां च जनने शक्तो भूयश्च धर्मवित्॥ १८॥
1-21-19 a:तेनास्य मुनिमुख्यस्य धर्मज्ञस्य महात्मनः।
1-21-19 c:न किञ्चिदस्त्यविदितं भूतं भव्यं च राघव॥ १९॥
1-21-20 a:एवंवीर्यो महातेजा विश्वामित्रो महायशाः।
1-21-20 c:न रामगमने राजन् संशयं गन्तुमर्हसि॥ २०॥
1-21-21 a:तेषां निग्रहणे शक्तः स्वयं च कुशिकात्मजः।
1-21-21 c:तव पुत्रहितार्थाय त्वामुपेत्याभियाचते॥ २१॥
	</गुणः;=वसिष्ठेन उक्ताः विश्वामित्रस्य गुणाः>
1-21-22 a:इति मुनिवचनात् प्रसन्नचित्तो
1-21-23 a:रघुवृषभश्च मुमोद पार्थिवाग्र्यः।
1-21-23 c:गमनमभिरुरोच राघवस्य॥
1-21-24 a:प्रथितयशाः कुशिकात्मजाय बुद्ध्या। २२
</कथानुक्रमणी;विश्वामित्रस्य सरोषं वचनमाकर्ण्य वसिष्ठेन राज्ञः प्रबोधनम्>
इत्यार्षे श्रीमद्रामायणे वाल्मीकीये आदिकाव्ये बालकाण्डे एकविंशः सर्गः॥ २१॥
1-21-25 a:
<कथानुक्रमणी;द्वाविंशः सर्गः राज्ञा स्वस्त्ययनपूर्वकं रामलक्ष्मणयोर्मुनिना सह प्रस्थापनं मार्गे तयोर्विश्वामित्राद् बलातिबलाख्यविद्ययोः प्राप्तिश्च>
	<कथा;=दशरथः स्वस्त्ययनपूर्वकं विश्वामित्रेण सह रामलक्ष्मणौ प्रस्थापयामास >
	<sambandha;=विश्वामित्रेण केवलं रामं प्रेषय इत्युक्तम् । दशरथः रामलक्ष्मणयोः अविनाभावं ज्ञात्वा द्वावपि प्रस्थापयामास ।>
1-22-1 a:तथा वसिष्ठे ब्रुवति राजा दशरथः स्वयम्।
1-22-1 c:प्रहृष्टवदनो राममाजुहाव सलक्ष्मणम्॥  १॥
	</sambandha;=विश्वामित्रेण केवलं रामं प्रेषय इत्युक्तम् । दशरथः रामलक्ष्मणयोः अविनाभावं ज्ञात्वा द्वावपि प्रस्थापयामास ।>
1-22-2 a:कृतस्वस्त्ययनं मात्रा पित्रा दशरथेन च।
1-22-2 c:पुरोधसा वसिष्ठेन मङ्गलैरभिमन्त्रितम्॥  २॥
	<वर्णनम्;--=कनिष्ठानां प्रस्थानकाले शिरसि आघ्राणम्>
1-22-3 a:स पुत्रं मूर्ध्युपाघ्राय राजा दशरथस्तदा।
1-22-3 c:ददौ कुशिकपुत्राय सुप्रीतेनान्तरात्मना॥  ३॥
	</वर्णनम्;--=कनिष्ठानां प्रस्थानकाले शिरसि आघ्राणम्>
	</कथा;=दशरथः स्वस्त्ययनपूर्वकं विश्वामित्रेण सह रामलक्ष्मणौ प्रस्थापयामास >
	<shakuna;=विश्वामित्रेण सह रामलक्ष्मणयोः प्रस्थानकाले शुभशकुनानि>
1-22-4 a:ततो वायुः सुखस्पर्शो नीरजस्को ववौ तदा।
1-22-4 c:विश्वामित्रगतं रामं दृष्ट्वा राजीवलोचनम्॥  ४॥
1-22-5 a:पुष्पवृष्टिर्महत्यासीद् देवदुन्दुभिनिःस्वनैः।
1-22-5 c:शङ्खदुन्दुभिनिर्घोषः प्रयाते तु महात्मनि॥  ५॥
	</shakuna;=विश्वामित्रेण सह रामलक्ष्मणयोः प्रस्थानकाले शुभशकुनानि>
	<varnana;=रामलक्ष्मणौ । विश्वामित्राश्रमगमनकाले ।>
1-22-6 a:विश्वामित्रो ययावग्रे ततो रामो महायशाः।
1-22-6 c:काकपक्षधरो धन्वी तं च सौमित्रिरन्वगात्॥  ६॥
1-22-7 a:कलापिनौ धनुष्पाणी शोभयानौ दिशो दश।
1-22-7 c:विश्वामित्रं महात्मानं त्रिशीर्षाविव पन्नगौ॥  ७॥
1-22-8 a:अनुजग्मतुरक्षुद्रौ पितामहमिवाश्विनौ।
1-22-8 c:अनुयातौ श्रिया दीप्तौ शोभयन्तावनिन्दितौ॥  ८॥
1-22-9 a:तदा कुशिकपुत्रं तु धनुष्पाणी स्वलङ्कृतौ।
1-22-9 c:बद्धगोधाङ्गुलित्राणौ खड्गवन्तौ महाद्युती॥  ९॥
1-22-10 a:कुमारौ चारुवपुषौ भ्रातरौ रामलक्ष्मणौ।
1-22-10 c:अनुयातौ श्रिया दीप्तौ शोभयेतामनिन्दितौ॥ १०॥
1-22-11 a:स्थाणुं देवमिवाचिन्त्यं कुमाराविव पावकी।
	</varnana;=रामलक्ष्मणौ । विश्वामित्राश्रमगमनकाले ।>
	<कथा;=रामः मार्गे विश्वामित्रात् बलातिबलाख्यविद्ये प्राप्तवान्>
	<mahiti;=कथा;=vidyaa;=बलातिबलाख्यविद्ययोः महत्त्वम्>
	<गुणः;=विश्वामित्रेण उक्ताः रामस्य गुणाः>
1-22-11 c:अध्यर्धयोजनं गत्वा सरय्वा दक्षिणे तटे॥ ११॥
1-22-12 a:रामेति मधुरां वाणीं विश्वामित्रोऽभ्यभाषत।
1-22-12 c:गृहाण वत्स सलिलं मा भूत् कालस्य पर्ययः॥ १२॥
1-22-13 a:मन्त्रग्रामं गृहाण त्वं बलामतिबलां तथा।
1-22-13 c:न श्रमो न ज्वरो वा ते न रूपस्य विपर्ययः॥ १३॥
1-22-14 a:न च सुप्तं प्रमत्तं वा धर्षयिष्यन्ति नैर्ऋताः।
1-22-14 c:न बाह्वोः सदृशो वीर्ये पृथिव्यामस्ति कश्चन॥ १४॥
1-22-15 a:त्रिषु लोकेषु वा राम न भवेत् सदृशस्तव।
1-22-15 c:बलामतिबलां चैव पठतस्तात राघव॥ १५॥
1-22-16 a:न सौभाग्ये न दाक्षिण्ये न ज्ञाने बुद्धिनिश्चये।
1-22-16 c:नोत्तरे प्रतिवक्तव्ये समो लोके तवानघ॥ १६॥
1-22-17 a:एतद्विद्याद्वये लब्धे न भवेत् सदृशस्तव।
1-22-17 c:बला चातिबला चैव सर्वज्ञानस्य मातरौ॥ १७॥
1-22-18 a:क्षुत्पिपासे न ते राम भविष्येते नरोत्तम।
1-22-18 c:बलामतिबलां चैव पठतस्तात राघव॥ १८॥
1-22-19 a:गृहाण सर्वलोकस्य गुप्तये रघुनन्दन।
1-22-19 c:विद्याद्वयमधीयाने यशश्चाथ भवेद् भुवि॥
1-22-19 e: पितामहसुते ह्येते विद्ये तेजःसमन्विते॥ १९॥
1-22-20 a:प्रदातुं तव काकुत्स्थ सदृशस्त्वं हि पार्थिव।
1-22-20 c:कामं बहुगुणाः सर्वे त्वय्येते नात्र संशयः॥ २०॥
1-22-21 a:तपसा सम्भृते चैते बहुरूपे भविष्यतः।
	</गुणः;=विश्वामित्रेण उक्ताः रामस्य गुणाः>
	</mahiti;=कथा;=vidyaa;=बलातिबलाख्यविद्ययोः महत्त्वम्>
1-22-21 c:ततो रामो जलं स्पृष्ट्वा प्रहृष्टवदनः शुचिः॥ २१॥
1-22-22 a:प्रतिजग्राह ते विद्ये महर्षेर्भावितात्मनः।
1-22-22 c:विद्यासमुदितो रामः शुशुभे भीमविक्रमः॥ २२॥
1-22-23 a:सहस्ररश्मिर्भगवाञ्शरदीव दिवाकरः।
	</कथा;=रामः मार्गे विश्वामित्रात् बलातिबलाख्यविद्ये प्राप्तवान्>
1-22-23 c:गुरुकार्याणि सर्वाणि नियुज्य कुशिकात्मजे॥
1-22-23 e: ऊषुस्तां रजनीं तत्र सरय्वां ससुखं त्रयः॥ २३॥
1-22-24 a:दशरथनृपसूनुसत्तमाभ्यां
1-22-25 a:तृणशयनेऽनुचिते तदोषिताभ्याम्।
1-22-25 c:कुशिकसुतवचोऽनुलालिताभ्यां॥
1-22-26 a:सुखमिव सा विबभौ विभावरी च। २४
</कथानुक्रमणी;राज्ञा स्वस्त्ययनपूर्वकं रामलक्ष्मणयोर्मुनिना सह प्रस्थापनं मार्गे तयोर्विश्वामित्राद् बलातिबलाख्यविद्ययोः प्राप्तिश्च>
इत्यार्षे श्रीमद्रामायणे वाल्मीकीये आदिकाव्ये बालकाण्डे द्वाविंशः सर्गः॥ २२॥
1-22-27 a:
<कथानुक्रमणी;त्रयोविंशः सर्गः मुनिना सह श्रीरामलक्ष्मणयोः सरयूगङ्गासङ्गमसमीपे पुण्याश्रमे नक्तं विश्रामः>
	<वर्णनम्;--=विश्वामित्रः रामलक्ष्मणौ प्रातः उत्थापयति>
	<कथा;=विश्वामित्रेण_सह रामलक्ष्मणयोः प्रथमदिनम्>
	<वर्णनम्;--=रामलक्ष्मणयोः आह्निकम्>
1-23-1 a:प्रभातायां तु शर्वर्यां विश्वामित्रो महामुनिः।
1-23-1 c:अभ्यभाषत काकुत्स्थौ शयानौ पर्णसंस्तरे॥  १॥
1-23-2 a:कौसल्या सुप्रजा राम पूर्वा सन्ध्या प्रवर्तते।
1-23-2 c:उत्तिष्ठ नरशार्दूल कर्तव्यं दैवमाह्निकम्॥  २॥
	</वर्णनम्;--=विश्वामित्रः रामलक्ष्मणौ प्रातः उत्थापयति>
1-23-3 a:तस्यर्षेः परमोदारं वचः श्रुत्वा नरोत्तमौ।
1-23-3 c:स्नात्वा कृतोदकौ वीरौ जेपतुः परमं जपम्॥  ३॥
1-23-4 a:कृताह्निकौ महावीर्यौ विश्वामित्रं तपोधनम्।
1-23-4 c:अभिवाद्यातिसंहृष्टौ गमनायाभितस्थतुः॥  ४॥
	</वर्णनम्;--=रामलक्ष्मणयोः आह्निकम्>
	</कथा;=विश्वामित्रेण_सह रामलक्ष्मणयोः प्रथमदिनम्>
	<upaकथा;=मन्मथस्य अनङ्गताकारणम्>
1-23-5 a:तौ प्रयान्तौ महावीर्यौ दिव्यां त्रिपथगां नदीम्।
1-23-5 c:ददृशाते ततस्तत्र सरय्वाः सङ्गमे शुभे॥  ५॥
1-23-6 a:तत्राश्रमपदं पुण्यमृषीणां भावितात्मनाम्।
1-23-6 c:बहुवर्षसहस्राणि तप्यतां परमं तपः॥  ६॥
1-23-7 a:तं दृष्ट्वा परमप्रीतौ राघवौ पुण्यमाश्रमम्।
1-23-7 c:ऊचतुस्तं महात्मानं विश्वामित्रमिदं वचः॥  ७॥
1-23-8 a:कस्यायमाश्रमः पुण्यः को न्वस्मिन् वसते पुमान्।
1-23-8 c:भगवञ्छ्रोतुमिच्छावः परं कौतूहलं हि नौ॥  ८॥
1-23-9 a:तयोस्तद् वचनं श्रुत्वा प्रहस्य मुनिपुङ्गवः।
1-23-9 c:अब्रवीच्छ्रूयतां राम यस्यायं पूर्व आश्रमः॥  ९॥
1-23-10 a:कन्दर्पो मूर्तिमानासीत् काम इत्युच्यते बुधैः।
1-23-10 c:तपस्यन्तमिह स्थाणुं नियमेन समाहितम्॥ १०॥
1-23-11 a:कृतोद्वाहं तु देवेशं गच्छन्तं समरुद्गणम्।
1-23-11 c:धर्षयामास दुर्मेधा हुङ्कृतश्च महात्मना॥ ११॥
1-23-12 a:अवध्यातश्च रुद्रेण चक्षुषा रघुनन्दन।
1-23-12 c:व्यशीर्यन्त शरीरात् स्वात् सर्वगात्राणि दुर्मते॥ १२॥
1-23-13 a:तत्र गात्रं हतं तस्य निर्दग्धस्य महात्मनः।
1-23-13 c:अशरीरः कृतः कामः क्रोधाद् देवेश्वरेण ह॥ १३॥
1-23-14 a:अनङ्ग इति विख्यातस्तदाप्रभृति राघव।
1-23-14 c:स चाङ्गविषयः श्रीमान् यत्राङ्गं स मुमोच ह॥ १४॥
1-23-15 a:तस्यायमाश्रमः पुण्यस्तस्येमे मुनयः पुरा।
1-23-15 c:शिष्या धर्मपरा वीर तेषां पापं न विद्यते॥ १५॥
	</upaकथा;=मन्मथस्य अनङ्गताकारणम्>
	<वर्णनम्;--=रामलक्ष्मणयोः सायङ्कालीनम् आह्निकम्>
	<samskriti;=विश्वामित्रस्य तथा रामलक्ष्मणयोः अतिथिसत्कारः>
1-23-16 a:इहाद्य रजनीं राम वसेम शुभदर्शन।
1-23-16 c:पुण्ययोः सरितोर्मध्ये श्वस्तरिष्यामहे वयम्॥ १६॥
1-23-17 a:अभिगच्छामहे सर्वे शुचयः पुण्यमाश्रमम्।
1-23-17 c:इह वासः परोऽस्माकं सुखं वत्स्यामहे निशाम्॥ १७॥
1-23-18 a:स्नाताश्च कृतजप्याश्च हुतहव्या नरोत्तम।
1-23-18 c:तेषां संवदतां तत्र तपोदीर्घेण चक्षुषा॥ १८॥
1-23-19 a:विज्ञाय परमप्रीता मुनयो हर्षमागमन्।
1-23-19 c:अर्घ्यं पाद्यं तथाऽऽतिथ्यं निवेद्य कुशिकात्मजे॥ १९॥
1-23-20 a:रामलक्ष्मणयोः पश्चादकुर्वन्नतिथिक्रियाम्।
1-23-20 c:सत्कारं समनुप्राप्य कथाभिरभिरञ्जयन्॥ २०॥
1-23-21 a:यथाहर्मजपन्?? सन्ध्यामृषयस्ते समाहिताः।
1-23-21 c:तत्र वासिभिरानीता मुनिभिः सुव्रतैः सह॥ २१॥
1-23-22 a:न्यवसन् सुसुखं तत्र कामाश्रमपदे तथा।
1-23-22 c:कथाभिरभिरामाभिरभिरामौ नृपात्मजौ॥
1-23-22 e: रमयामास धर्मात्मा कौशिको मुनिपुङ्गवः॥ २२॥
	</वर्णनम्;--=रामलक्ष्मणयोः सायङ्कालीनम् आह्निकम्>
	</samskriti;=विश्वामित्रस्य तथा रामलक्ष्मणयोः अतिथिसत्कारः>
</कथानुक्रमणी;मुनिना सह श्रीरामलक्ष्मणयोः सरयूगङ्गासङ्गमसमीपे पुण्याश्रमे नक्तं विश्रामः>
इत्यार्षे श्रीमद्रामायणे वाल्मीकीये आदिकाव्ये बालकाण्डे त्रयोविंशः सर्गः॥ २३॥
1-23-23 a:
<कथानुक्रमणी;चतुर्विंशः सर्गः वारिणो भिद्यमानस्य किमयं तुमुलो ध्वनिरिति नौकागतस्य रामस्य प्रश्नं श्रुत्वा  मुनिना तस्योत्तरदानं मलदकरूषताटकावनानां परिचयं दत्त्वा ताटकावधार्थं श्रीरामस्य प्रेरणं च>
	<mahiti;=vijnana;=नौकायाः उपयोगः>
1-24-1 a:ततः प्रभाते विमले कृताह्निकमरिन्दमौ।
1-24-1 c:विश्वामित्रं पुरस्कृत्य नद्यास्तीरमुपागतौ॥  १॥
1-24-2 a:ते च सर्वे महात्मानो मुनयः संशितव्रताः।
1-24-2 c:उपस्थाप्य शुभां नावं विश्वामित्रमथाब्रुवन्॥  २॥
1-24-3 a:आरोहतु भवान् नावं राजपुत्रपुरस्कृतः।
1-24-3 c:अरिष्टं गच्छ पन्थानं मा भूत् कालस्य पर्ययः॥  ३॥
1-24-4 a:विश्वामित्रस्तथेत्युक्त्वा तानृषीन् प्रतिपूज्य च।
1-24-4 c:ततार सहितस्ताभ्यां सरितं सागरङ्गमाम्॥  ४॥
	</mahiti;=vijnana;=नौकायाः उपयोगः>
	<वर्णनम्;--=नदीसङ्गमे किं करणीयम्?>
1-24-5 a:तत्र शुश्राव वै शब्दं तोयसंरम्भवर्धितम्।
1-24-5 c:मध्यमागम्य तोयस्य तस्य शब्दस्य निश्चयम्॥  ५॥
1-24-6 a:ज्ञातुकामो महातेजाः सह रामः कनीयसा।
1-24-6 c:अथ रामः सरिन्मध्ये पप्रच्छ मुनिपुङ्गवम्॥  ६॥
	<नदी;  =सरयूनद्याः इतिहासः>
1-24-7 a:वारिणो भिद्यमानस्य किमयं तुमुलो ध्वनिः।
1-24-7 c:राघवस्य वचः श्रुत्वा कौतूहलसमन्वितम्॥  ७॥
1-24-8 a:कथयामास धर्मात्मा तस्य शब्दस्य निश्चयम्।
1-24-8 c:कैलासपर्वते राम मनसा निर्मितं परम्॥  ८॥
1-24-9 a:ब्रह्मणा नरशार्दूल तेनेदं मानसं सरः।
1-24-9 c:तस्मात् सुस्राव सरसः सायोध्यामुपगूहते॥  ९॥
1-24-10 a:सरःप्रवृत्ता सरयूः पुण्या ब्रह्मसरश्च्युता।
1-24-10 c:तस्यायमतुलः शब्दो जाह्नवीमभिवर्तते॥ १०॥
1-24-11 a:वारिसङ्क्षोभजो राम प्रणामं नियतः कुरु।
1-24-11 c:ताभ्यां तु तावुभौ कृत्वा प्रणाममतिधार्मिकौ॥ ११॥
	</नदी;  =सरयूनद्याः इतिहासः>
	</वर्णनम्;--=नदीसङ्गमे किं करणीयम्?>
1-24-12 a:तीरं दक्षिणमासाद्य जग्मतुर्लघुविक्रमौ।
1-24-12 c:स वनं घोरसङ्काशं दृष्ट्वा नरवरात्मजः॥ १२॥
1-24-13 a:अविप्रहतमैक्ष्वाकः पप्रच्छ मुनिपुङ्गवम्।
	<वर्णनम्;  =भयङ्करवनम्>
1-24-13 c:अहो वनमिदं दुर्गं झिल्लिकागणसंयुतम्॥ १३॥
1-24-14 a:भैरवैः श्वापदैः कीर्णं शकुन्तैर्दारुणारवैः।
1-24-14 c:नानाप्रकारैः शकुनैर्वाश्यद्भिर्भैरवस्वनैः॥ १४॥
1-24-15 a:सिंहव्याघ्रवराहैश्च वारणैश्चापि शोभितम्।
1-24-15 c:धवाश्वकर्णककुभैर्बिल्वतिन्दुकपाटलैः ॥ १५॥
1-24-16 a:सङ्कीर्णं बदरीभिश्च किं न्विदं दारुणं वनम्।
1-24-16 c:तमुवाच महातेजा विश्वामित्रो महामुनिः॥ १६॥
	</वर्णनम्;  =भयङ्करवनम्>
	<उपकथा;  ;व्यक्तिः;  =ताटकावृत्तान्तः>
	<deshakatha;=मलद-करूष-जनपदकथा>
1-24-17 a:श्रूयतां वत्स काकुत्स्थ यस्यैतद् दारुणं वनम्।
1-24-17 c:एतौ जनपदौ स्फीतौ पूर्वमास्तां नरोत्तम॥ १७॥
1-24-18 a:मलदाश्च करूषाश्च देवनिर्माणनिर्मितौ।
1-24-18 c:पुरा वृत्रवधे राम मलेन समभिप्लुतम्॥ १८॥
1-24-19 a:क्षुधा चैव सहस्राक्षं ब्रह्महत्या समाविशत्।
1-24-19 c:तमिन्द्रं मलिनं देवा ऋषयश्च तपोधनाः॥ १९॥
1-24-20 a:कलशैः स्नापयामासुर्मलं चास्य प्रमोचयन्।
1-24-20 c:इह भूम्यां मलं दत्त्वा देवाः कारूषमेव च॥ २०॥
1-24-21 a:शरीरजं महेन्द्रस्य ततो हर्षं प्रपेदिरे।
1-24-21 c:निर्मलो निष्करूषश्च शुद्ध इन्द्रो यथाभवत्॥ २१॥
1-24-22 a:ततो देशस्य सुप्रीतो वरं प्रादादनुत्तमम्।
1-24-22 c:इमौ जनपदौ स्फीतौ ख्यातिं लोके गमिष्यतः॥ २२॥
1-24-23 a:मलदाश्च करूषाश्च ममाङ्गमलधारिणौ।
1-24-23 c:साधु साध्विति तं देवाः पाकशासनमब्रुवन्॥ २३॥
1-24-24 a:देशस्य पूजां तां दृष्ट्वा कृतां शक्रेण धीमता।
1-24-24 c:एतौ जनपदौ स्फीतौ दीर्घकालमरिन्दम॥ २४॥
1-24-25 a:मलदाश्च करूषाश्च मुदिता धनधान्यतः।
	</deshakatha;=मलद-करूष-जनपदकथा>
1-24-25 c:कस्यचित्त्वथ कालस्य यक्षिणी कामरूपिणी॥ २५॥
1-24-26 a:बलं नागसहस्रस्य धारयन्ती तदा ह्यभूत्।
1-24-26 c:ताटका नाम भद्रं ते भार्या सुन्दस्य धीमतः॥ २६॥
1-24-27 a:मारीचो राक्षसः पुत्रो यस्याः शक्रपराक्रमः।
1-24-27 c:वृत्तबाहुर्महाशीर्षो विपुलास्यतनुर्महान्॥ २७॥
1-24-28 a:राक्षसो भैरवाकारो नित्यं त्रासयते प्रजाः।
1-24-28 c:इमौ जनपदौ नित्यं विनाशयति राघव॥ २८॥
1-24-29 a:मलदांश्च करूषांश्च ताटका दुष्टचारिणी।
1-24-29 c:सेयं पन्थानमावृत्य वसत्यत्यर्धयोजने॥ २९॥
1-24-30 a:अत एव च गन्तव्यं ताटकाया वनं यतः।
1-24-30 c:स्वबाहुबलमाश्रित्य जहीमां दुष्टचारिणीम्॥ ३०॥
1-24-31 a:मन्नियोगादिमं देशं कुरु निष्कण्टकं पुनः।
1-24-31 c:नहि कश्चिदिमं देशं शक्तो ह्यागन्तुमीदृशम्॥ ३१॥
1-24-32 a:यक्षिण्या घोरया राम उत्सादितमसह्यया।
1-24-32 c:एतत्ते सर्वमाख्यातं यथैतद् दारुणं वनम्॥
1-24-32 e: यक्ष्या चोत्सादितं सर्वमद्यापि न निवर्तते॥ ३२॥
	</उपकथा; व्यक्तिः;  =ताटकावृत्तान्तः>
</कथानुक्रमणी;वारिणो भिद्यमानस्य किमयं तुमुलो ध्वनिरिति नौकागतस्य रामस्य प्रश्नं श्रुत्वा  मुनिना तस्योत्तरदानं मलदकरूषताटकावनानां परिचयं दत्त्वा ताटकावधार्थं श्रीरामस्य प्रेरणं च>
इत्यार्षे श्रीमद्रामायणे वाल्मीकीये आदिकाव्ये बालकाण्डे चतुर्विंशः सर्गः॥ २४॥

<कथानुक्रमणी; पञ्चविंशः सर्गः# श्रीरामेणानुयुक्तेन विश्वामित्रेण ताटकाया जन्मविवाहशापादिप्रसङ्गं श्रावयित्वा तस्य ताटकावधाय प्रेरणम्>
<उपकथा;  व्यक्तिः;  = ताटकावृत्तान्तः>
< कथा; अबलायाः वृत्तान्तः>
1-25-1 a:अथ तस्याप्रमेयस्य मुनेर्वचनमुत्तमम्।
1-25-1 c:श्रुत्वा पुरुषशार्दूलः प्रत्युवाच शुभां गिरम्॥  १॥
1-25-2 a:अल्पवीर्या यदा यक्षी श्रूयते मुनिपुङ्गव।
1-25-2 c:कथं नागसहस्रस्य धारयत्यबला बलम्॥  २॥
1-25-3 a:इत्युक्तं वचनं श्रुत्वा राघवस्यामितौजसः।
1-25-3 c:हर्षयञ्श्लक्ष्णया वाचा सलक्ष्मणमरिन्दमम्॥  ३॥
1-25-4 a:विश्वामित्रोऽब्रवीद् वाक्यं शृणु येन बलोत्कटा।
1-25-4 c:वरदानकृतं वीर्यं धारयत्यबला बलम्॥  ४॥
</कथा; अबलायाः वृत्तान्तः>
<व्यक्तिः;  =  व्यक्ति ; कथा;   सुकेतुः>
1-25-5 a:पूर्वमासीन्महायक्षः सुकेतुर्नाम वीर्यवान्।
1-25-5 c:अनपत्यः शुभाचारः स च तेपे महत्तपः॥  ५॥
1-25-6 a:पितामहस्तु सुप्रीतस्तस्य यक्षपतेस्तदा।
1-25-6 c:कन्यारत्नं ददौ राम ताटकां नाम नामतः॥  ६॥
1-25-7 a:ददौ नागसहस्रस्य बलं चास्याः पितामहः।
1-25-7 c:न त्वेव पुत्रं यक्षाय ददौ चासौ महायशाः॥  ७॥
 </व्यक्तिः;   = व्यक्ति ; कथा;  सुकेतुः>
1-25-8 a:तां तु बालां विवर्धन्तीं रूपयौवनशालिनीम्।
1-25-8 c:जम्भपुत्राय सुन्दाय ददौ भार्यां यशस्विनीम्॥  ८॥
1-25-9 a:कस्यचित्त्वथ कालस्य यक्षी पुत्रं व्यजायत।
1-25-9 c:मारीचं नाम दुर्धर्षं यः शापाद् राक्षसोऽभवत्॥  ९॥
1-25-10 a:सुन्दे तु निहते राम अगस्त्यमृषिसत्तमम्।
1-25-10 c:ताटका सहपुत्रेण प्रधर्षयितुमिच्छति॥ १०॥
<व्यक्तिः;   = व्यक्ति ; कथा ; ताटकायाः अगस्त्यशापः>
1-25-11 a:भक्षार्थं जातसंरम्भा गर्जन्ती साभ्यधावत।
1-25-11 c:आपतन्तीं तु तां दृष्ट्वा अगस्त्यो भगवानृषिः॥ ११॥
1-25-12 a:राक्षसत्वं भजस्वेति मारीचं व्याजहार सः।
1-25-12 c:अगस्त्यः परमामर्षस्ताटकामपि शप्तवान्॥ १२॥
1-25-13 a:पुरुषादी महायक्षी विकृता विकृतानना।
1-25-13 c:इदं रूपं विहायाशु दारुणं रूपमस्तु ते॥ १३॥
1-25-14 a:सैषा शापकृतामर्षा ताटका क्रोधमूर्च्छिता।
1-25-14 c:देशमुत्सादयत्येनमगस्त्याचरितं शुभम्॥ १४॥
 </व्यक्तिः;   = व्यक्ति ; कथा ;  ताटकायाः अगस्त्यशापः>
</उपकथा;  ;व्यक्तिः;  = ताटकावृत्तान्तः>
<upadesha; samvada;= विश्वामित्रस्य स्त्रीवधसमर्थनम्>
  <   व्याकरणम् ;- यक्षीं>
1-25-15 a:एनां राघव दुर्वृत्तां यक्षीं परमदारुणाम्।
1-25-15 c:गोब्राह्मणहितार्थाय जहि दुष्टपराक्रमाम्॥ १५॥
 </    व्याकरणम् ; यक्षीं>
1-25-16 a:नह्येनां शापसंसृष्टां कश्चिदुत्सहते पुमान्।
1-25-16 c:निहन्तुं त्रिषु लोकेषु त्वामृते रघुनन्दन॥ १६॥
1-25-17 a:नहि ते स्त्रीवधकृते घृणा कार्या नरोत्तम।
1-25-17 c:चातुर्वर्ण्यहितार्थं हि कर्तव्यं राजसूनुना॥ १७॥
1-25-18 a:नृशंसमनृशंसं वा प्रजारक्षणकारणात्।
1-25-18 c:पातकं वा सदोषं वा कर्तव्यं रक्षता सदा॥ १८॥
1-25-19 a:राज्यभारनियुक्तानामेष धर्मः सनातनः।
1-25-19 c:अधर्म्यां जहि काकुत्स्थ धर्मो ह्यस्यां न विद्यते॥ १९॥
1-25-20 a:श्रूयते हि पुरा शक्रो विरोचनसुतां नृप।
1-25-20 c:पृथिवीं हन्तुमिच्छन्तीं मन्थरामभ्यसूदयत्॥ २०॥
<विशेषः ;= विष्णुकृतः भृगुपत्नीसंहारः>
<विशेषः ;= विष्णुकृतः शुक्रमातृसंहारः>

1-25-21 a:विष्णुना च पुरा राम भृगुपत्नी पतिव्रता।
1-25-21 c:अनिन्द्रं लोकमिच्छन्ती काव्यमाता निषूदिता॥ २१॥
</विशेषः ;= विष्णुकृतः भृगुपत्नीसंहारः>
</विशेषः ;= विष्णुकृतः शुक्रमातृसंहारः>
1-25-22 a:एतैश्चान्यैश्च बहुभी राजपुत्रैर्महात्मभिः।
1-25-22 c:अधर्मसहिता नार्यो हताः पुरुषसत्तमैः॥
1-25-22 e: तस्मादेनां घृणां त्यक्त्वा जहि मच्छासनान्नृप॥ २२॥
</upadesha;samvada;= विश्वामित्रस्य स्त्रीवधसमर्थनम्>
<कथानुक्रमणी;श्रीरामेणानुयुक्तेन विश्वामित्रेण ताटकाया जन्मविवाहशापादिप्रसङ्गं श्रावयित्वा तस्य ताटकावधाय प्रेरणम्>

इत्यार्षे श्रीमद्रामायणे वाल्मीकीये आदिकाव्ये बालकाण्डे पञ्चविंशः सर्गः॥ २५॥
1-25-23 a:
<कथानुक्रमणी;षड्विंशः सर्गः# श्रीरामकर्तृकस्ताटकावधः>
<वर्णनम्;--ramaगुणः;=पितृ-गुरु-वाक्यपालनम्>
1-26-1 a:मुनेर्वचनमक्लीबं श्रुत्वा नरवरात्मजः।
1-26-1 c:राघवः प्राञ्जलिर्भूत्वा प्रत्युवाच दृढव्रतः॥  १॥
1-26-2 a:पितुर्वचननिर्देशात् पितुर्वचनगौरवात्।
1-26-2 c:वचनं कौशिकस्येति कर्तव्यमविशङ्कया॥  २॥
1-26-3 a:अनुशिष्टोऽस्म्ययोध्यायां गुरुमध्ये महात्मना।
1-26-3 c:पित्रा दशरथेनाहं नावज्ञेयं हि तद्वचः॥  ३॥
1-26-4 a:सोऽहं पितुर्वचः श्रुत्वा शासनाद् ब्रह्मवादिनः।
1-26-4 c:करिष्यामि न सन्देहस्ताटकावधमुत्तमम्॥  ४॥
1-26-5 a:गोब्राह्मणहितार्थाय देशस्य च हिताय च।
1-26-5 c:तव चैवाप्रमेयस्य वचनं कर्तुमुद्यतः॥  ५॥
1-26-6 a:एवमुक्त्वा धनुर्मध्ये बद्ध्वा मुष्टिमरिन्दमः।
1-26-6 c:ज्याघोषमकरोत् तीव्रं दिशः शब्देन नादयन्॥  ६॥

</वर्णनम्;-- ramaगुणः;= पितृ-गुरु-वाक्यपालनम्>
< कथा; रामेण ताटकयाः संहारः >
1-26-7 a:तेन शब्देन वित्रस्तास्ताटकावनवासिनः।
1-26-7 c:ताटका च सुसङ्क्रुद्धा तेन शब्देन मोहिता॥  ७॥
1-26-8 a:तं शब्दमभिनिध्याय राक्षसी क्रोधमूर्च्छिता।
1-26-8 c:श्रुत्वा चाभ्यद्रवत् क्रुद्धा यत्र शब्दो विनिःसृतः॥  ८॥
1-26-9 a:तां दृष्ट्वा राघवः क्रुद्धां विकृतां विकृताननाम्।
1-26-9 c:प्रमाणेनातिवृद्धां च लक्ष्मणं सोऽभ्यभाषत॥  ९॥
1-26-10 a:पश्य लक्ष्मण यक्षिण्या भैरवं दारुणं वपुः।
1-26-10 c:भिद्येरन् दर्शनादस्या भीरूणां हृदयानि च॥ १०॥
1-26-11 a:एतां पश्य दुराधर्षां मायाबलसमन्विताम्।
1-26-11 c:विनिवृत्तां करोम्यद्य हृतकर्णाग्रनासिकाम्॥ ११॥
1-26-12 a:न ह्येनामुत्सहे हन्तुं स्त्रीस्वभावेन रक्षिताम्।
1-26-12 c:वीर्यं चास्या गतिं चैव हन्यामिति हि मे मतिः॥ १२॥
1-26-13 a:एवं ब्रुवाणे रामे तु ताटका क्रोधमूर्च्छिता।
1-26-13 c:उद्यम्य बाहुं गर्जन्ती राममेवाभ्यधावत॥ १३॥
1-26-14 a:विश्वामित्रस्तु ब्रह्मर्षिर्हुङ्कारेणाभिभर्त्स्य ताम्।
1-26-14 c:स्वस्ति राघवयोरस्तु जयं चैवाभ्यभाषत॥ १४॥
1-26-15 a:उद्धुन्वाना रजो घोरं ताटका राघवावुभौ।
1-26-15 c:रजोमेघेन महता मुहूर्तं सा व्यमोहयत्॥ १५॥
1-26-16 a:ततो मायां समास्थाय शिलावर्षेण राघवौ।
1-26-16 c:अवाकिरत् सुमहता ततश्चुक्रोध राघवः॥ १६॥
1-26-17 a:शिलावर्षं महत् तस्याः शरवर्षेण राघवः।
1-26-17 c:प्रतिवार्योपधावन्त्याः करौ चिच्छेद पत्रिभिः॥ १७॥
< कथा; - लक्ष्मणेन सह ताटकया युद्धम् >
1-26-18 a:ततश्छिन्नभुजां श्रान्तामभ्याशे परिगर्जतीम्।
1-26-18 c:सौमित्रिरकरोत् क्रोधाद्धृतकर्णाग्रनासिकाम्॥ १८॥
</ कथा; - लक्ष्मणेन सह ताटकया युद्धम् >
1-26-19 a:कामरूपधरा सा तु कृत्वा रूपाण्यनेकशः।
1-26-19 c:अन्तर्धानं गता यक्षी मोहयन्ती स्वमायया॥ १९॥
1-26-20 a:अश्मवर्षं विमुञ्चन्ती भैरवं विचचार सा।
1-26-20 c:ततस्तावश्मवर्षेण कीर्यमाणौ समन्ततः॥ २०॥
1-26-21 a:दृष्ट्वा गाधिसुतः श्रीमानिदं वचनमब्रवीत्।
1-26-21 c:अलं ते घृणया राम पापैषा दुष्टचारिणी॥ २१॥
1-26-22 a:यज्ञविघ्नकरी यक्षी पुरा वर्धेत मायया।
<mahiti;=सन्ध्याकाले राक्षसानाम् अधिकबलम्>
1-26-22 c:वध्यतां तावदेवैषा पुरा सन्ध्या प्रवर्तते॥ २२॥
1-26-23 a:रक्षांसि सन्ध्याकाले तु दुर्धर्षाणि भवन्ति हि।
	</mahiti;=सन्ध्याकाले राक्षसानाम् अधिकबलम्>
1-26-23 c:इत्युक्तः स तु तां यक्षीमश्मवृष्ट्याभिवर्षिणीम्॥ २३॥
1-26-24 a:दर्शयञ्शब्दवेधित्वं तां रुरोध स सायकैः।
1-26-24 c:सा रुद्धा बाणजालेन मायाबलसमन्विता॥ २४॥
1-26-25 a:अभिदुद्राव काकुत्स्थं लक्ष्मणं च विनेदुषी।
1-26-25 c:तामापतन्तीं वेगेन विक्रान्तामशनीमिव॥ २५॥
1-26-26 a:शरेणोरसि विव्याध सा पपात ममार च।
1-26-26 c:तां हतां भीमसङ्काशां दृष्ट्वा सुरपतिस्तदा॥ २६॥
</ कथा;- रामेण ताटकयाः संहारः >
1-26-27 a:साधु साध्विति काकुत्स्थं सुराश्चाप्यभिपूजयन्।
1-26-27 c:उवाच परमप्रीतः सहस्राक्षः पुरन्दरः॥ २७॥
1-26-28 a:सुराश्च सर्वे संहृष्टा विश्वामित्रमथाब्रुवन्।
1-26-28 c:मुने कौशिक भद्रं ते सेन्द्राः सर्वे मरुद्गणाः॥ २८॥
1-26-29 a:तोषिताः कर्मणानेन स्नेहं दर्शय राघवे।
1-26-29 c:प्रजापतेः कृशाश्वस्य पुत्रान् सत्यपराक्रमान्॥ २९॥
1-26-30 a:तपोबलभृतो ब्रह्मन् राघवाय निवेदय।
1-26-30 c:पात्रभूतश्च ते ब्रह्मंस्तवानुगमने रतः॥ ३०॥
1-26-31 a:कर्तव्यं सुमहत् कर्म सुराणां राजसूनुना।
1-26-31 c:एवमुक्त्वा सुराः सर्वे जग्मुर्हृष्टा विहायसम्॥ ३१॥
1-26-32 a:विश्वामित्रं पूजयन्तस्ततः सन्ध्या प्रवर्तते।
<वर्णनम्;--= शिरसः आघ्राणनम्>
1-26-32 c:ततो मुनिवरः प्रीतस्ताटकावधतोषितः॥ ३२॥
1-26-33 a:मूर्ध्नि राममुपाघ्राय इदं वचनमब्रवीत्।
</वर्णनम्;--=शिरसः आघ्राणनम्>
1-26-33 c:इहाद्य रजनीं राम वसाम शुभदर्शन॥ ३३॥
1-26-34 a:श्वः प्रभाते गमिष्यामस्तदाश्रमपदं मम।
1-26-34 c:विश्वामित्रवचः श्रुत्वा हृष्टो दशरथात्मजः॥ ३४॥
1-26-35 a:उवास रजनीं तत्र ताटकाया वने सुखम्।
1-26-35 c:मुक्तशापं वनं तच्च तस्मिन्नेव तदाहनि॥
1-26-35 e: रमणीयं विबभ्राज यथा चैत्ररथं वनम्॥ ३५॥
1-26-36 a:निहत्य तां यक्षसुतां स रामः
1-26-37 a:प्रशस्यमानः सुरसिद्धसङ्घैः।
1-26-37 c:उवास तस्मिन् मुनिना सहैव॥
1-26-38 a:प्रभातवेलां प्रतिबोध्यमानः। ३६

</कथानुक्रमणी;षड्विंशः सर्गः# श्रीरामकर्तृकस्ताटकावधः>
इत्यार्षे श्रीमद्रामायणे वाल्मीकीये आदिकाव्ये बालकाण्डे षड्विंशः सर्गः॥ २६॥
1-26-39 a:
<कथानुक्रमणी;सप्तविंशः सर्गः# विश्वामित्रेण श्रीरामाय दिव्यास्त्राणां दानम्>
< कथा; विश्वामित्रेण  रामाय दिव्यास्त्राणाम् उपदेशः >
<astra ;= अस्त्राणि; - अस्त्रविशेषाणां नामानि >
1-27-1 a:अथ तां रजनीमुष्य विश्वामित्रो महायशाः।
1-27-1 c:प्रहस्य राघवं वाक्यमुवाच मधुरस्वरम्॥  १॥
1-27-2 a:परितुष्टोऽस्मि भद्रं ते राजपुत्र महायशः।
1-27-2 c:प्रीत्या परमया युक्तो ददाम्यस्त्राणि सर्वशः॥  २॥
1-27-3 a:देवासुरगणान् वापि सगन्धर्वोरगान् भुवि।
1-27-3 c:यैरमित्रान् प्रसह्याजौ वशीकृत्य जयिष्यसि॥  ३॥
1-27-4 a:तानि दिव्यानि भद्रं ते ददाम्यस्त्राणि सर्वशः।
1-27-4 c:दण्डचक्रं महद् दिव्यं तव दास्यामि राघव॥  ४॥
1-27-5 a:धर्मचक्रं ततो वीर कालचक्रं तथैव च।
1-27-5 c:विष्णुचक्रं तथात्युग्रमैन्द्रं चक्रं तथैव च॥  ५॥
1-27-6 a:वज्रमस्त्रं नरज्येष्ठ शैवं शूलवरं तथा।
1-27-6 c:अस्त्रं ब्रह्मशिरश्चैव ऐषीकमपि राघव॥  ६॥
1-27-7 a:ददामि ते महाबाहो ब्राह्ममस्त्रमनुत्तमम्।
1-27-7 c:गदे द्वे चैव काकुत्स्थ मोदकीशिखरी शुभे॥  ७॥
1-27-8 a:प्रदीप्ते नरशार्दूल प्रयच्छामि नृपात्मज।
1-27-8 c:धर्मपाशमहं राम कालपाशं तथैव च॥  ८॥
1-27-9 a:वारुणं पाशमस्त्रं च ददाम्यहमनुत्तमम्।
1-27-9 c:अशनी द्वे प्रयच्छामि शुष्कार्द्रे रघुनन्दन॥  ९॥
1-27-10 a:ददामि चास्त्रं पैनाकमस्त्रं नारायणं तथा।
1-27-10 c:आग्रेयमस्त्रं दयितं शिखरं नाम नामतः॥ १०॥
1-27-11 a:वायव्यं प्रथमं नाम ददामि तव चानघ।
1-27-11 c:अस्त्रं हयशिरो नाम क्रौञ्चमस्त्रं तथैव च॥ ११॥
1-27-12 a:शक्तिद्वयं च काकुत्स्थ ददामि तव राघव।
1-27-12 c:कङ्कालं मुसलं घोरं कापालमथ किङ्किणीम्॥ १२॥
1-27-13 a:वधार्थं रक्षसां यानि ददाम्येतानि सर्वशः।
1-27-13 c:वैद्याधरं महास्त्रं च नन्दनं नाम नामतः॥ १३॥
1-27-14 a:असिरत्नं महाबाहो ददामि नृवरात्मज।
1-27-14 c:गान्धर्वमस्त्रं दयितं मोहनं नाम नामतः॥ १४॥
<  व्याकरणम् ;- दद्मि >

1-27-15 a:प्रस्वापनं प्रशमनं दद्मि सौम्यं च राघव।
1-27-15 c:वर्षणं शोषणं चैव सन्तापनविलापने॥ १५॥
</  व्याकरणम् ;- दद्मि >
1-27-16 a:मादनं चैव दुर्धर्षं कन्दर्पदयितं तथा।
1-27-16 c:गान्धर्वमस्त्रं दयितं मानवं नाम नामतः॥ १६॥
1-27-17 a:पैशाचमस्त्रं दयितं मोहनं नाम नामतः।
1-27-17 c:प्रतीच्छ नरशार्दूल राजपुत्र महायशः॥ १७॥
1-27-18 a:तामसं नरशार्दूल सौमनं च महाबलम्।
1-27-18 c:संवर्तं चैव दुर्धर्षं मौसलं च नृपात्मज॥ १८॥
1-27-19 a:सत्यमस्त्रं महाबाहो तथा मायामयं परम्।
1-27-19 c:सौरं तेजःप्रभं नाम परतेजोऽपकर्षणम्॥ १९॥
1-27-20 a:सोमास्त्रं शिशिरं नाम त्वाष्ट्रमस्त्रं सुदारुणम्।
1-27-20 c:दारुणं च भगस्यापि शीतेषुमथ मानवम्॥ २०॥
1-27-21 a:एतान् राम महाबाहो कामरूपान् महाबलान्।
1-27-21 c:गृहाण परमोदारान् क्षिप्रमेव नृपात्मज॥ २१॥
</astra ;= अस्त्राणि;- अस्त्रविशेषाणां नामानि >
<dharmashastra  ;= धर्मशास्त्रम् ; मन्त्रग्रहणे दिग्विशेषः>
1-27-22 a:स्थितस्तु प्राङ्मुखो भूत्वा शुचिर्मुनिवरस्तदा।
1-27-22 c:ददौ रामाय सुप्रीतो मन्त्रग्राममनुत्तमम्॥ २२॥
</dharmashastra  ;= धर्मशास्त्रम् ; मन्त्रग्रहणे दिग्विशेषः>

1-27-23 a:सर्वसङ्ग्रहणं येषां दैवतैरपि दुर्लभम्।
1-27-23 c:तान्यस्त्राणि तदा विप्रो राघवाय न्यवेदयत्॥ २३॥
</ कथा; विश्वामित्रेण  रामाय दिव्यास्त्राणाम् उपदेशः >
<  कथा; रामसमीपे अस्त्रदेवतानाम् निवेदनम् >
1-27-24 a:जपतस्तु मुनेस्तस्य विश्वामित्रस्य धीमतः।
1-27-24 c:उपतस्थुर्महार्हाणि सर्वाण्यस्त्राणि राघवम्॥ २४॥
1-27-25 a:ऊचुश्च मुदिता रामं सर्वे प्राञ्जलयस्तदा।
1-27-25 c:इमे च परमोदार किङ्करास्तव राघव॥ २५॥
1-27-26 a:यद्यदिच्छसि भद्रं ते तत्सर्वं करवाम वै।
1-27-26 c:ततो रामः प्रसन्नात्मा तैरित्युक्तो महाबलैः॥ २६॥
</ कथा; रामसमीपे अस्त्रदेवतानाम् निवेदनम् >
< कथा; रामेण  अस्त्रदेवतानाम् अनुग्रहः>

<  व्याकरणम् ;- भविष्यध्वम् >
1-27-27 a:प्रतिगृह्य च काकुत्स्थः समालभ्य च पाणिना।
1-27-27 c:मानसा मे भविष्यध्वमिति तान्यभ्यचोदयत्॥ २७॥
</  व्याकरणम् ;- भविष्यध्वम् >
</ कथा;रामेण  अस्त्रदेवतानाम् अनुग्रहः>
1-27-28 a:ततः प्रीतमना रामो विश्वामित्रं महामुनिम्।
1-27-28 c:अभिवाद्य महातेजा गमनायोपचक्रमे॥ २८॥
<कथानुक्रमणी;सप्तविंशः सर्गः# विश्वामित्रेण श्रीरामाय दिव्यास्त्राणां दानम्>

इत्यार्षे श्रीमद्रामायणे वाल्मीकीये आदिकाव्ये बालकाण्डे सप्तविंशः सर्गः॥ २७॥
1-27-29 a:
<कथानुक्रमणी;अष्टाविंशः सर्गः# विश्वामित्रेण श्रीरामायास्त्राणां संहारविधेरुपदेशोऽस्त्रान्तराणामुपदेशश्च श्रीरामस्य मुनिं प्रति प्रश्नः>
< कथा;विश्वामित्रेण  अस्त्रोपसंहारक्रमस्य उपदेशः >

1-28-1 a:प्रतिगृह्य ततोऽस्त्राणि प्रहृष्टवदनः शुचिः।
1-28-1 c:गच्छन्नेव च काकुत्स्थो विश्वामित्रमथाब्रवीत्॥  १॥
1-28-2 a:गृहीतास्त्रोऽस्मि भगवन् दुराधर्षः सुरैरपि।
1-28-2 c:अस्त्राणां त्वहमिच्छामि संहारान् मुनिपुङ्गव॥  २॥
1-28-3 a:एवं ब्रुवति काकुत्स्थे विश्वामित्रो महातपाः।
1-28-3 c:संहारान् व्याजहाराथ धृतिमान् सुव्रतः शुचिः॥  ३॥
</ कथा;विश्वामित्रेण  अस्त्रोपसंहारक्रमस्य उपदेशः >
<गुणः; गुणविशेषः; विश्वामित्रेण  अस्त्रोपसंहारे विशेषगुणाः >

1-28-4 a:सत्यवन्तं सत्यकीर्तिं धृष्टं रभसमेव च।
1-28-4 c:प्रतिहारतरं नाम पराङ्मुखमवाङ्मुखम्॥  ४॥
1-28-5 a:लक्ष्यालक्ष्याविमौ चैव दृढनाभसुनाभकौ।
1-28-5 c:दशाक्षशतवक्त्रौ च दशशीर्षशतोदरौ॥  ५॥
1-28-6 a:पद्मनाभमहानाभौ दुन्दुनाभस्वनाभकौ।
1-28-6 c:ज्योतिषं शकुनं चैव नैरास्यविमलावुभौ॥  ६॥
1-28-7 a:यौगन्धरविनिद्रौ च दैत्यप्रमथनौ तथा।
1-28-7 c:शुचिबाहुर्महाबाहुर्निष्कलिर्विरुचस्तथा ॥
1-28-7 e: सार्चिमाली धृतिमाली वृत्तिमान् रुचिरस्तथा॥  ७॥
1-28-8 a:पित्र्यः सौमनसश्चैव विधूतमकरावुभौ।
1-28-8 c:परवीरं रतिं चैव धनधान्यौ च राघव॥  ८॥
1-28-9 a:कामरूपं कामरुचिं मोहमावरणं तथा।
1-28-9 c:जृम्भकं सर्पनाथं च पन्थानवरुणौ तथा॥  ९॥
< कथा; विश्वामित्रेण रामाय कृशाश्वतनयानां समर्पणम्>
<वर्णनम्;   = वर्णनम् ; कथा;  कृशाश्वतनयानां रूपविशेषः>

1-28-10 a:कृशाश्वतनयान् राम भास्वरान् कामरूपिणः।
1-28-10 c:प्रतीच्छ मम भद्रं ते पात्रभूतोऽसि राघव॥ १०॥
1-28-11 a:बाढमित्येव काकुत्स्थः प्रहृष्टेनान्तरात्मना।
1-28-11 c:दिव्यभास्वरदेहाश्च मूर्तिमन्तः सुखप्रदाः॥ ११॥
1-28-12 a:केचिदङ्गारसदृशाः केचिद् धूमोपमास्तथा।
1-28-12 c:चन्द्रार्कसदृशाः केचित् प्रह्वाञ्जलिपुटास्तथा॥ १२॥
</वर्णनम्;   = वर्णनम् ;  कथा;-   कृशाश्वतनयानां रूपविशेषः>
</ कथा; विश्वामित्रेण रामाय कृशाश्वतनयानां समर्पणम्>
< कथा;  कृशाश्वतनयानां रामेण कृतः अनुग्रहः>
<गुणः;   गुणविशेषः; रामस्य विष्णुत्वसमर्थनम् - देवताः अनुग्राह्ये न प्रदक्षिणाद्याचरन्ति>
1-28-13 a:रामं प्राञ्जलयो भूत्वाब्रुवन् मधुरभाषिणः।
1-28-13 c:इमे स्म नरशार्दूल शाधि किं करवाम ते॥ १३॥
1-28-14 a:गम्यतामिति तानाह यथेष्टं रघुनन्दनः।
1-28-14 c:मानसाः कार्यकालेषु साहाय्यं मे करिष्यथ॥ १४॥
</ कथा;  कृशाश्वतनयानां रामेण कृतः अनुग्रहः>

</गुणः;   गुणविशेषः;  विश्वामित्रेण  अस्त्रोपसंहारे विशेषगुणाः >

1-28-15 a:अथ ते राममामन्त्र्य कृत्वा चापि प्रदक्षिणम्।
1-28-15 c:एवमस्त्विति काकुत्स्थमुक्त्वा जग्मुर्यथागतम्॥ १५॥
</गुणः; गुणविशेषः; रामस्य विष्णुत्वसमर्थनम् - देवताः अनुग्राह्ये न प्रदक्षिणाद्याचरन्ति>

< कथा;  रामेण सिद्धाश्रमदर्शनम्>

1-28-16 a:स च तान् राघवो ज्ञात्वा विश्वामित्रं महामुनिम्।
1-28-16 c:गच्छन्नेवाथ मधुरं श्लक्ष्णं वचनमब्रवीत्॥ १६॥
1-28-17 a:किमेतन्मेघसङ्काशं पर्वतस्याविदूरतः।
1-28-17 c:वृक्षखण्डमितो भाति परं कौतूहलं हि मे॥ १७॥
1-28-18 a:दर्शनीयं मृगाकीर्णं मनोहरमतीव च।
1-28-18 c:नानाप्रकारैः शकुनैर्वल्गुभाषैरलङ्कृतम्॥ १८॥
1-28-19 a:निःसृताःस्मो मुनिज्येष्ठ कान्ताराद् रोमहर्षणात्।
1-28-19 c:अनया त्ववगच्छामि देशस्य सुखवत्तया॥ १९॥
1-28-20 a:सर्वं मे शंस भगवन् कस्याश्रमपदं त्विदम्।
1-28-20 c:सम्प्राप्ता यत्र ते पापा ब्रह्मघ्ना दुष्टचारिणः॥ २०॥
1-28-21 a:तव यज्ञस्य विघ्नाय दुरात्मानो महामुने।
1-28-21 c:भगवंस्तस्य को देशः सा यत्र तव याज्ञिकी॥ २१॥
1-28-22 a:रक्षितव्या क्रिया ब्रह्मन् मया वध्याश्च राक्षसाः।
1-28-22 c:एतत् सर्वं मुनिज्येष्ठ श्रोतुमिच्छाम्यहं प्रभो॥ २२॥
</ कथा;-  रामेण सिद्धाश्रमदर्शनम्>
<कथानुक्रमणी;अष्टाविंशः सर्गः# विश्वामित्रेण श्रीरामायास्त्राणां संहारविधेरुपदेशोऽस्त्रान्तराणामुपदेशश्च श्रीरामस्य मुनिं प्रति प्रश्नः>

इत्यार्षे श्रीमद्रामायणे वाल्मीकीये आदिकाव्ये बालकाण्डेऽष्टाविंशः सर्गः॥ २८॥
1-28-23 a:
<कथानुक्रमणी;एकोनत्रिंशः सर्गः# विश्वामित्रेण श्रीरामं प्रति सिद्धाश्रमसम्बन्धिपूर्ववृत्तवर्णनं ताभ्यां राघवाभ्यां सह स्वाश्रममुपेत्य विश्वामित्रस्य तत्रत्यैर्मुनिभिः पूजनम्>
<वर्णनम्;   = वर्णनम् ;  कथा; विश्वामित्रेण सिद्धाश्रमवर्णनम्>
1-29-1 a:अथ तस्याप्रमेयस्य वचनं परिपृच्छतः।
1-29-1 c:विश्वामित्रो महातेजा व्याख्यातुमुपचक्रमे॥  १॥
1-29-2 a:इह राम महाबाहो विष्णुर्देवनमस्कृतः।
1-29-2 c:वर्षाणि सुबहूनीह तथा युगशतानि च॥  २॥
< कथा;   सिद्धाश्रमे वामनस्य तपश्चर्या>

1-29-3 a:तपश्चरणयोगार्थमुवास सुमहातपाः।
1-29-3 c:एष पूर्वाश्रमो राम वामनस्य महात्मनः॥  ३॥
<व्यक्तिः;   = व्यक्ति ; कथा ;  बलिचक्रवर्तेः कथा>
<व्यक्तिः;   = व्यक्ति ; कथा ; वामनस्य कथा>
1-29-4 a:सिद्धाश्रम इति ख्यातः सिद्धो ह्यत्र महातपाः।
1-29-4 c:एतस्मिन्नेव काले तु राजा वैरोचनिर्बलिः॥  ४॥
</ कथा;  सिद्धाश्रमे वामनस्य तपश्चर्या>
1-29-5 a:निर्जित्य दैवतगणान् सेन्द्रान् सहमरुद्गणान्।
1-29-5 c:कारयामास तद्राज्यं त्रिषु लोकेषु विश्रुतः॥  ५॥
1-29-6 a:यज्ञं चकार सुमहानसुरेन्द्रो महाबलः।
1-29-6 c:बलेस्तु यजमानस्य देवाः साग्निपुरोगमाः॥
1-29-6 e: समागम्य स्वयं चैव विष्णुमूचुरिहाश्रमे॥  ६॥
1-29-7 a:बलिर्वैरोचनिर्विष्णो यजते यज्ञमुत्तमम्।
1-29-7 c:असमाप्तव्रते तस्मिन् स्वकार्यमभिपद्यताम्॥  ७॥
1-29-8 a:ये चैनमभिवर्तन्ते याचितार इतस्ततः।
1-29-8 c:यच्च यत्र यथावच्च सर्वं तेभ्यः प्रयच्छति॥  ८॥
1-29-9 a:स त्वं सुरहितार्थाय मायायोगमुपाश्रितः।
1-29-9 c:वामनत्वं गतो विष्णो कुरु कल्याणमुत्तमम्॥  ९॥

<व्यक्तिः;   = व्यक्ति ; कथा ; कश्यपस्य तथा अदितेः तपस्या कथा>

1-29-10 a:एतस्मिन्नन्तरे राम कश्यपोऽग्निसमप्रभः।
1-29-10 c:अदित्या सहितो राम दीप्यमान इवौजसा॥ १०॥
1-29-11 a:देवीसहायो भगवान् दिव्यं वर्षसहस्रकम्।
1-29-11 c:व्रतं समाप्य वरदं तुष्टाव मधुसूदनम्॥ ११॥
<  व्याकरणम् ; तपात्मकम्>

1-29-12 a:तपोमयं तपोराशिं तपोमूर्तिं तपात्मकम्।
1-29-12 c:तपसा त्वां सुतप्तेन पश्यामि पुरुषोत्तमम्॥ १२॥
</  व्याकरणम् ;= तपात्मकम्>
1-29-13 a:शरीरे तव पश्यामि जगत् सर्वमिदं प्रभो।
1-29-13 c:त्वमनादिरनिर्देश्यस्त्वामहं शरणं गतः॥ १३॥
1-29-14 a:तमुवाच हरिः प्रीतः कश्यपं गतकल्मषम्।
1-29-14 c:वरं वरय भद्रं ते वराहर्ोऽसि मतो मम॥ १४॥
1-29-15 a:तच्छ्रुत्वा वचनं तस्य मारीचः कश्यपोऽब्रवीत्।
1-29-15 c:अदित्या देवतानां च मम चैवानुयाचितम्॥ १५॥
1-29-16 a:वरं वरद सुप्रीतो दातुमर्हसि सुव्रत।
1-29-16 c:पुत्रत्वं गच्छ भगवन्नदित्या मम चानघ॥ १६॥
1-29-17 a:भ्राता भव यवीयांस्त्वं शक्रस्यासुरसूदन।
1-29-17 c:शोकार्तानां तु देवानां साहाय्यं कर्तुमर्हसि॥ १७॥
1-29-18 a:अयं सिद्धाश्रमो नाम प्रसादात् ते भविष्यति।
1-29-18 c:सिद्धे कर्मणि देवेश उत्तिष्ठ भगवन्नितः॥ १८॥
1-29-19 a:अथ विष्णुर्महातेजा अदित्यां समजायत।
1-29-19 c:वामनं रूपमास्थाय वैरोचनिमुपागमत्॥ १९॥
<व्यक्तिः;   = व्यक्ति ; कथा ; कश्यपस्य तथा अदितेः तपस्या कथा>

<व्यक्तिः;   = व्यक्ति ; कथा ; त्रिविक्रमावतारः>

1-29-20 a:त्रीन् पदानथ भिक्षित्वा प्रतिगृह्य च मेदिनीम्।
1-29-20 c:आक्रम्य लोकाँल्लोकार्थी सर्वलोकहिते रतः॥ २०॥
1-29-21 a:महेन्द्राय पुनः प्रादान्नियम्य बलिमोजसा।
1-29-21 c:त्रैलोक्यं स महातेजाश्चक्रे शक्रवशं पुनः॥ २१॥
</व्यक्तिः;   = व्यक्ति ; कथा ;= त्रिविक्रमावतारः>

1-29-22 a:तेनैव पूर्वमाक्रान्त आश्रमः श्रमनाशनः।
1-29-22 c:मयापि भक्त्या तस्यैव वामनस्योपभुज्यते॥ २२॥
<व्यक्तिः;   = व्यक्ति ; कथा ; बलिचक्रवर्तेः कथा>
<व्यक्तिः;   = व्यक्ति ; कथा ; वामनस्य कथा>
1-29-23 a:एनमाश्रममायान्ति राक्षसा विघ्नकारिणः।
1-29-23 c:अत्र ते पुरुषव्याघ्र हन्तव्या दुष्टचारिणः॥ २३॥
1-29-24 a:अद्य गच्छामहे राम सिद्धाश्रममनुत्तमम्।
1-29-24 c:तदाश्रमपदं तात तवाप्येतद् यथा मम॥ २४॥
</वर्णनम्;   = वर्णनम् ;  कथा;  विश्वामित्रेण सिद्धाश्रमवर्णनम्>
< कथा;  रामेण सिद्धाश्रमप्रवेशः>

1-29-25 a:इत्युक्त्वा परमप्रीतो गृह्य रामं सलक्ष्मणम्।
1-29-25 c:प्रविशन्नाश्रमपदं व्यरोचत महामुनिः॥
1-29-25 e: शशीव गतनीहारः पुनर्वसुसमन्वितः॥ २५॥
1-29-26 a:तं दृष्ट्वा मुनयः सर्वे सिद्धाश्रमनिवासिनः।
1-29-26 c:उत्पत्योत्पत्य सहसा विश्वामित्रमपूजयन्॥ २६॥
1-29-27 a:यथार्हं चक्रिरे पूजां विश्वामित्राय धीमते।
1-29-27 c:तथैव राजपुत्राभ्यामकुर्वन्नतिथिक्रियाम्॥ २७॥
1-29-28 a:मुहूर्तमथ विश्रान्तौ राजपुत्रावरिन्दमौ।
1-29-28 c:प्राञ्जली मुनिशार्दूलमूचतू रघुनन्दनौ॥ २८॥
1-29-29 a:अद्यैव दीक्षां प्रविश भद्रं ते मुनिपुङ्गव।
1-29-29 c:सिद्धाश्रमोऽयं सिद्धः स्यात् सत्यमस्तु वचस्तव॥ २९॥
1-29-30 a:एवमुक्तो महातेजा विश्वामित्रो महानृषिः।
1-29-30 c:प्रविवेश तदा दीक्षां नियतो नियतेन्द्रियः॥ ३०॥
1-29-31 a:कुमारावपि तां रात्रिमुषित्वा सुसमाहितौ।
1-29-31 c:प्रभातकाले चोत्थाय पूर्वां सन्ध्यामुपास्य च॥ ३१॥
1-29-32 a:प्रशुची परमं जाप्यं समाप्य नियमेन च।
1-29-32 c:हुताग्निहोत्रमासीनं विश्वामित्रमवन्दताम्॥ ३२॥
</ कथा;  रामेण सिद्धाश्रमप्रवेशः>
</कथानुक्रमणी;एकोनत्रिंशः सर्गः# विश्वामित्रेण श्रीरामं प्रति सिद्धाश्रमसम्बन्धिपूर्ववृत्तवर्णनं ताभ्यां राघवाभ्यां सह स्वाश्रममुपेत्य विश्वामित्रस्य तत्रत्यैर्मुनिभिः पूजनम्>

इत्यार्षे श्रीमद्रामायणे वाल्मीकीये आदिकाव्ये बालकाण्डे एकोनत्रिंशः सर्गः॥ २९॥
1-29-33 a:
<कथानुक्रमणी;त्रिंशः सर्गः# श्रीरामकर्तृकं विश्वामित्रयज्ञस्य संरक्षणं राक्षसानां संहरणं च>
< कथा;  रामेण तथा लक्ष्मणेन सिद्धाश्रमस्य रक्षणम् >

1-30-1 a:अथ तौ देशकालज्ञौ राजपुत्रावरिन्दमौ।
1-30-1 c:देशे काले च वाक्यज्ञावब्रूतां कौशिकं वचः॥  १॥
1-30-2 a:भगवञ्छ्रोतुमिच्छावो यस्मिन् काले निशाचरौ।
1-30-2 c:संरक्षणीयौ तौ ब्रूहि नातिवर्तेत तत्क्षणम्॥  २॥
1-30-3 a:एवं ब्रुवाणौ काकुत्स्थौ त्वरमाणौ युयुत्सया।
1-30-3 c:सर्वे ते मुनयः प्रीताः प्रशशंसुर्नृपात्मजौ॥  ३॥
< कथा;   विश्वामित्रेण यागानुष्ठानम् >

1-30-4 a:अद्यप्रभृति षड्रात्रं रक्षतां राघवौ युवाम्।
1-30-4 c:दीक्षां गतो ह्येष मुनिर्मौनित्वं च गमिष्यति॥  ४॥
1-30-5 a:तौ तु तद्वचनं श्रुत्वा राजपुत्रौ यशस्विनौ।
1-30-5 c:अनिद्रं षडहोरात्रं तपोवनमरक्षताम्॥  ५॥
1-30-6 a:उपासाञ्चक्रतुर्वीरौ यत्तौ परमधन्विनौ।
1-30-6 c:ररक्षतुर्मुनिवरं विश्वामित्रमरिन्दमौ॥  ६॥
< कथा;  विश्वामित्रयागे षष्ठदिवसे सुबाहोः तथा मारीचस्य आगमनम् >

1-30-7 a:अथ काले गते तस्मिन् षष्ठेऽहनि तदागते।
1-30-7 c:सौमित्रिमब्रवीद् रामो यत्तो भव समाहितः॥  ७॥
1-30-8 a:रामस्यैवं ब्रुवाणस्य त्वरितस्य युयुत्सया।
1-30-8 c:प्रजज्वाल ततो वेदिः सोपाध्यायपुरोहिता॥  ८॥
1-30-9 a:सदर्भचमसस्रुक्का ससमित्कुसुमोच्चया।
1-30-9 c:विश्वामित्रेण सहिता वेदिर्जज्वाल सर्त्विजा॥  ९॥
1-30-10 a:मन्त्रवच्च यथान्यायं यज्ञोऽसौ सम्प्रवर्तते।
1-30-10 c:आकाशे च महाञ्छब्दः प्रादुरासीद् भयानकः॥ १०॥
1-30-11 a:आवार्य गगनं मेघो यथा प्रावृषि दृश्यते।
1-30-11 c:तथा मायां विकुर्वाणौ राक्षसावभ्यधावताम्॥ ११॥
1-30-12 a:मारीचश्च सुबाहुश्च तयोरनुचरास्तथा।
1-30-12 c:आगम्य भीमसङ्काशा रुधिरौघानवासृजन्॥ १२॥
</ कथा;   विश्वामित्रयागे षष्ठदिवसे सुबाहोः तथा मारीचस्य आगमनम् >
<वर्णनम्;   उपकथा;   ;= वर्णनम् ;  उपकथा;  गङ्गामहिमावर्णनम्>
</व्यक्तिः;   = व्यक्ति ; कथा ;  रामेण सुबाहोः संहारः >
<व्यक्तिः;   = व्यक्ति ; कथा ;  रामेण दूरे मारीचस्य चिक्षेपणम्  >

1-30-13 a:तां तेन रुधिरौघेण वेदीं वीक्ष्य समुक्षिताम्।
1-30-13 c:सहसाभिद्रुतो रामस्तानपश्यत् ततो दिवि॥ १३॥
1-30-14 a:तावापतन्तौ सहसा दृष्ट्वा राजीवलोचनः।
1-30-14 c:लक्ष्मणं त्वभिसम्प्रेक्ष्य रामो वचनमब्रवीत्॥ १४॥
1-30-15 a:पश्य लक्ष्मण दुर्वृत्तान् राक्षसान् पिशिताशनान्।
1-30-15 c:मानवास्त्रसमाधूताननिलेन यथा घनान्॥ १५॥
1-30-16 a:करिष्यामि न सन्देहो नोत्सहे हन्तुमीदृशान्।
1-30-16 c:इत्युक्त्वा वचनं रामश्चापे सन्धाय वेगवान्॥ १६॥
1-30-17 a:मानवं परमोदारमस्त्रं परमभास्वरम्।
1-30-17 c:चिक्षेप परमक्रुद्धो मारीचोरसि राघवः॥ १७॥
1-30-18 a:स तेन परमास्त्रेण मानवेन समाहतः।
1-30-18 c:सम्पूर्णं योजनशतं क्षिप्तः सागरसम्प्लवे॥ १८॥
1-30-19 a:विचेतनं विघूर्णन्तं शीतेषुबलपीडितम्।
1-30-19 c:निरस्तं दृश्य मारीचं रामो लक्ष्मणमब्रवीत्॥ १९॥
</व्यक्तिः;   = व्यक्ति ; कथा ;=  रामेण सुबाहोः संहारः >

1-30-20 a:पश्य लक्ष्मण शीतेषुं मानवं मनुसंहितम्।
1-30-20 c:मोहयित्वा नयत्येनं न च प्राणैर्वियुज्यते॥ २०॥
1-30-21 a:इमानपि वधिष्यामि निर्घृणान् दुष्टचारिणः।
1-30-21 c:राक्षसान् पापकर्मस्थान् यज्ञघ्नान् रुधिराशनान्॥ २१॥
1-30-22 a:इत्युक्त्वा लक्ष्मणं चाशु लाघवं दर्शयन्निव।
1-30-22 c:विगृह्य सुमहच्चास्त्रमाग्रेयं रघुनन्दनः॥ २२॥
1-30-23 a:सुबाहूरसि चिक्षेप स विद्धः प्रापतद् भुवि।
1-30-23 c:शेषान् वायव्यमादाय निजघान महायशाः॥
1-30-23 e: राघवः परमोदारो मुनीनां मुदमावहन्॥ २३॥
</व्यक्तिः;   = व्यक्ति ; कथा ;  रामेण दूरे मारीचस्य चिक्षेपणम्  >

1-30-24 a:स हत्वा राक्षसान् सर्वान् यज्ञघ्नान् रघुनन्दनः।
1-30-24 c:ऋषिभिः पूजितस्तत्र यथेन्द्रो विजये पुरा॥ २४॥
1-30-25 a:अथ यज्ञे समाप्ते तु विश्वामित्रो महामुनिः।
1-30-25 c:निरीतिका दिशो दृष्ट्वा काकुत्स्थमिदमब्रवीत्॥ २५॥
</ कथा;  विश्वामित्रेण यागानुष्ठानम् >

1-30-26 a:कृतार्थोऽस्मि महाबाहो कृतं गुरुवचस्त्वया।
1-30-26 c:सिद्धाश्रममिदं सत्यं कृतं वीर महायशः॥
1-30-26 e: स हि रामं प्रशस्यैवं ताभ्यां सन्ध्यामुपागमत्॥ २६॥
</ कथा;  रामेण तथा लक्ष्मणेन सिद्धाश्रमस्य रक्षणम् >
</कथानुक्रमणी;त्रिंशः सर्गः# श्रीरामकर्तृकं विश्वामित्रयज्ञस्य संरक्षणं राक्षसानां संहरणं च>

इत्यार्षे श्रीमद्रामायणे वाल्मीकीये आदिकाव्ये बालकाण्डे त्रिंशः सर्गः॥ ३०॥
<कथानुक्रमणी;एकत्रिंशः सर्गः# श्रीरामादिभिः सह विश्वामित्रस्य मिथिलां प्रति प्रस्थानं मार्गे सायङ्काले शोणभद्रतटे विश्रामश्च>

< कथा; रामेण तथा लक्ष्मणेन विश्वामित्रेण सह मिथिलां प्रति प्रस्थानम्>
1-31-1 a:अथ तां रजनीं तत्र कृतार्थौ रामलक्ष्मणौ।
1-31-1 c:ऊषतुर्मुदितौ वीरौ प्रहृष्टेनान्तरात्मना॥  १॥
1-31-2 a:प्रभातायां तु शर्वर्यां कृतपौर्वाह्णिकक्रियौ।
1-31-2 c:विश्वामित्रमृषींश्चान्यान् सहितावभिजग्मतुः॥  २॥
1-31-3 a:अभिवाद्य मुनिज्येष्ठं ज्वलन्तमिव पावकम्।
1-31-3 c:ऊचतुः परमोदारं वाक्यं मधुरभाषिणौ॥  ३॥
1-31-4 a:इमौ स्म मुनिशार्दूल किङ्करौ समुपागतौ।
1-31-4 c:आज्ञापय मुनिज्येष्ठ शासनं करवाव किम्॥  ४॥
1-31-5 a:एवमुक्ते तयोर्वाक्ये सर्व एव महर्षयः।
1-31-5 c:विश्वामित्रं पुरस्कृत्य रामं वचनमब्रुवन्॥  ५॥
<वर्णनम्;   = वर्णनम् ; कथा ; मुनिभिः रामाय  शिवधनुषः माहात्म्यवर्णनम्>
1-31-6 a:मैथिलस्य नरज्येष्ठ जनकस्य भविष्यति।
1-31-6 c:यज्ञः परमधर्मिष्ठस्तत्र यास्यामहे वयम्॥  ६॥
1-31-7 a:त्वं चैव नरशार्दूल सहास्माभिर्गमिष्यसि।
1-31-7 c:अद्भुतं च धनूरत्नं तत्र त्वं द्रष्टुमर्हसि॥  ७॥
1-31-8 a:तद्धि पूर्वं नरज्येष्ठ दत्तं सदसि दैवतैः।
1-31-8 c:अप्रमेयबलं घोरं मखे परमभास्वरम्॥  ८॥
1-31-9 a:नास्य देवा न गन्धर्वा नासुरा न च राक्षसाः।
1-31-9 c:कर्तुमारोपणं शक्ता न कथञ्चन मानुषाः॥  ९॥
1-31-10 a:धनुषस्तस्य वीर्यं हि जिज्ञासन्तो महीक्षितः।
1-31-10 c:न शेकुरारोपयितुं राजपुत्रा महाबलाः॥ १०॥
1-31-11 a:तद्धनुर्नरशार्दूल मैथिलस्य महात्मनः।
1-31-11 c:तत्र द्रक्ष्यसि काकुत्स्थ यज्ञं च परमाद्भुतम्॥ ११॥
1-31-12 a:तद्धि यज्ञफलं तेन मैथिलेनोत्तमं धनुः।
1-31-12 c:याचितं नरशार्दूल सुनाभं सर्वदैवतैः॥ १२॥
1-31-13 a:आयागभूतं नृपतेस्तस्य वेश्मनि राघव।
1-31-13 c:अर्चितं विविधैर्गन्धैर्धूपैश्चागुरुगन्धिभिः॥ १३॥
1-31-14 a:एवमुक्त्वा मुनिवरः प्रस्थानमकरोत् तदा।
1-31-14 c:सर्षिसङ्घः सकाकुत्स्थ आमन्त्र्य वनदेवताः॥ १४॥
</वर्णनम्;   = वर्णनम् ;  कथा; मुनिभिः रामाय  शिवधनुषः माहात्म्यवर्णनम्>
</ कथा; रामेण तथा लक्ष्मणेन विश्वामित्रेण सह मिथिलां प्रति प्रस्थानम्>
1-31-15 a:स्वस्ति वोऽस्तु गमिष्यामि सिद्धः सिद्धाश्रमादहम्।
1-31-15 c:उत्तरे जाह्नवीतीरे हिमवन्तं शिलोच्चयम्॥ १५॥
1-31-16 a:इत्युक्त्वा मुनिशार्दूलः कौशिकः स तपोधनः।
1-31-16 c:उत्तरां दिशमुद्दिश्य प्रस्थातुमुपचक्रमे॥ १६॥
1-31-17 a:तं व्रजन्तं मुनिवरमन्वगादनुसारिणाम्।
1-31-17 c:शकटीशतमात्रं तु प्रयाणे ब्रह्मवादिनाम्॥ १७॥
1-31-18 a:मृगपक्षिगणाश्चैव सिद्धाश्रमनिवासिनः।
1-31-18 c:अनुजग्मुर्महात्मानं विश्वामित्रं तपोधनम्॥ १८॥
1-31-19 a:निवर्तयामास ततः सर्षिसङ्घः स पक्षिणः।
1-31-19 c:ते गत्वा दूरमध्वानं लम्बमाने दिवाकरे॥ १९॥
<व्यक्तिः;   नदी;  = व्यक्ति ; नदी;   शोणा- शोण इति नदोपि वर्तते>
1-31-20 a:वासं चक्रुर्मुनिगणाः शोणाकूले समाहिताः।
1-31-20 c:तेऽस्तं गते दिनकरे स्नात्वा हुतहुताशनाः॥ २०॥
</व्यक्तिः;   नदी;  = व्यक्तिः; नदी;   शोणा-शोण इति नदोपि वर्तते>
< कथा;  रामेण  विश्वामित्रस्य समीपे कुशनाभ-वनमहिमा-प्रश्नः >

1-31-21 a:विश्वामित्रं पुरस्कृत्य निषेदुरमितौजसः।
1-31-21 c:रामोऽपि सहसौमित्रिर्मुनींस्तानभिपूज्य च॥ २१॥
1-31-22 a:अग्रतो निषसादाथ विश्वामित्रस्य धीमतः।
1-31-22 c:अथ रामो महातेजा विश्वामित्रं तपोधनम्॥ २२॥
1-31-23 a:पप्रच्छ मुनिशार्दूलं कौतूहलसमन्वितम्।
1-31-23 c:भगवन् को न्वयं देशः समृद्धवनशोभितः॥ २३॥
1-31-24 a:श्रोतुमिच्छामि भद्रं ते वक्तुमर्हसि तत्त्वतः।
1-31-24 c:नोदितो रामवाक्येन कथयामास सुव्रतः॥
1-31-24 e: तस्य देशस्य निखिलमृषिमध्ये महातपाः॥ २४॥
</ कथा; रामेण  विश्वामित्रस्य समीपे कुशनाभ-वनमहिमा-प्रश्नः >
</कथानुक्रमणी;एकत्रिंशः सर्गः# श्रीरामादिभिः सह विश्वामित्रस्य मिथिलां प्रति प्रस्थानं मार्गे सायङ्काले शोणभद्रतटे विश्रामश्च>

इत्यार्षे श्रीमद्रामायणे वाल्मीकीये आदिकाव्ये बालकाण्डे एकत्रिंशः सर्गः॥ ३१॥
1-31-25 a:
<कथानुक्रमणी;द्वात्रिंशः सर्गः# ब्रह्मपुत्रस्य कुशस्य चतुर्णां पुत्राणां वर्णनं शोणभद्रतटवर्तिभूतलस्योपरि वसोरधिकारस्य प्रतिपादनं कुशनाभस्य कन्याशतस्य वायोः कोपेन कुब्जत्वम्>
< कथा;   विश्वामित्रेण रामाय कुशनाभ-वनमहिमा-वर्णनम्>
<वर्णनम्;    = वर्णनम्;   कथा;   विश्वामित्रेण रामाय स्वजन्मपूर्ववृत्तान्तवर्णनम् >
<व्यक्तिः;   upa= व्यक्ति ; उपकथा;  कुशनाभस्य चरितम् >
1-32-1 a:ब्रह्मयोनिर्महानासीत् कुशो नाम महातपाः।
1-32-1 c:अक्लिष्टव्रतधर्मज्ञः सज्जनप्रतिपूजकः॥  १॥
1-32-2 a:स महात्मा कुलीनायां युक्तायां सुमहाबलान्।
1-32-2 c:वैदर्भ्यां जनयामास चतुरः सदृशान् सुतान्॥  २॥
1-32-3 a:कुशाम्बं कुशनाभं च असूर्तरजसं वसुम्।
1-32-3 c:दीप्तियुक्तान् महोत्साहान् क्षत्रधर्मचिकीर्षया॥  ३॥
1-32-4 a:तानुवाच कुशः पुत्रान् धर्मिष्ठान् सत्यवादिनः।
1-32-4 c:क्रियतां पालनं पुत्रा धर्मं प्राप्स्यथ पुष्कलम्॥  ४॥
1-32-5 a:कुशस्य वचनं श्रुत्वा चत्वारो लोकसत्तमाः।
1-32-5 c:निवेशं चक्रिरे सर्वे पुराणां नृवरास्तदा॥  ५॥

<व्यक्तिः;   rajya ;= व्यक्ति ;  राज्यम्; कौशाम्बी >

1-32-6 a:कुशाम्बस्तु महातेजाः कौशाम्बीमकरोत् पुरीम्।
1-32-6 c:कुशनाभस्तु धर्मात्मा पुरं चक्रे महोदयम्॥  ६॥
</व्यक्तिः;   rajya ;= व्यक्ति ;  राज्यम् - कौशाम्बी >
<व्यक्तिः;   rajya ;= व्यक्ति ; राज्यम् - धर्मारण्यम् >
1-32-7 a:असूर्तरजसो नाम धर्मारण्यं महामतिः।
1-32-7 c:चक्रे पुरवरं राजा वसुनाम गिरिव्रजम्॥  ७॥
</व्यक्तिः;   rajya ;= व्यक्ति ;  राज्यम्; धर्मारण्यम् >
1-32-8 a:एषा वसुमती नाम वसोस्तस्य महात्मनः।
1-32-8 c:एते शैलवराः पञ्च प्रकाशन्ते समन्ततः॥  ८॥
<व्यक्तिः;   nadi ;= व्यक्ति ; नदी;   सुमागधी >

1-32-9 a:सुमागधी नदी रम्या मागधान् विश्रुताऽऽययौ।
1-32-9 c:पञ्चानां शैलमुख्यानां मध्ये मालेव शोभते॥  ९॥
</व्यक्तिः;    नदी;  = व्यक्तिः;   नदी;  सुमागधी >
1-32-10 a:सैषा हि मागधी राम वसोस्तस्य महात्मनः।
1-32-10 c:पूर्वाभिचरिता राम सुक्षेत्रा सस्यमालिनी॥ १०॥
<upa=वर्णनम्;   उपकथा;  कुशनाभस्य कन्याशतस्य वर्णनम् >

1-32-11 a:कुशनाभस्तु राजर्षिः कन्याशतमनुत्तमम्।
1-32-11 c:जनयामास धर्मात्मा घृताच्यां रघुनन्दन॥ ११॥
1-32-12 a:तास्तु यौवनशालिन्यो रूपवत्यः स्वलङ्कृताः।
1-32-12 c:उद्यानभूमिमागम्य प्रावृषीव शतह्रदाः॥ १२॥
1-32-13 a:गायन्त्यो नृत्यमानाश्च वादयन्त्यस्तु राघव।
1-32-13 c:आमोदं परमं जग्मुर्वराभरणभूषिताः॥ १३॥
1-32-14 a:अथ ताश्चारुसर्वाङ्ग्यो रूपेणाप्रतिमा भुवि।
1-32-14 c:उद्यानभूमिमागम्य तारा इव घनान्तरे॥ १४॥
</upa= वर्णनम्;   उपकथा;   कुशनाभस्य कन्याशतस्य वर्णनम् >
 < उपकथा;   कुशनाभस्य कन्याशतस्य तथा वायोः संवादः>
1-32-15 a:ताः सर्वा गुणसम्पन्ना रूपयौवनसंयुताः।
1-32-15 c:दृष्ट्वा सर्वात्मको वायुरिदं वचनमब्रवीत्॥ १५॥
1-32-16 a:अहं वः कामये सर्वा भार्या मम भविष्यथ।
1-32-16 c:मानुषस्त्यज्यतां भावो दीर्घमायुरवाप्स्यथ॥ १६॥
1-32-17 a:चलं हि यौवनं नित्यं मानुषेषु विशेषतः।
1-32-17 c:अक्षयं यौवनं प्राप्ता अमर्यश्च भविष्यथ॥ १७॥
1-32-18 a:तस्य तद् वचनं श्रुत्वा वायोरक्लिष्टकर्मणः।
1-32-18 c:अपहास्य ततो वाक्यं कन्याशतमथाब्रवीत्॥ १८॥
1-32-19 a:अन्तश्चरसि भूतानां सर्वेषां सुरसत्तम।
1-32-19 c:प्रभावज्ञाश्च ते सर्वाः किमर्थमवमन्यसे॥ १९॥
1-32-20 a:कुशनाभसुता देव समस्ताः सुरसत्तम।
1-32-20 c:स्थानाच्च्यावयितुं देवं रक्षामस्तु तपो वयम्॥ २०॥
1-32-21 a:मा भूत् स कालो दुर्मेधः पितरं सत्यवादिनम्।
1-32-21 c:अवमन्य स्वधर्मेण स्वयं वरमुपास्महे॥ २१॥
1-32-22 a:पिता हि प्रभुरस्माकं दैवतं परमं च सः।
1-32-22 c:यस्य नो दास्यति पिता स नो भर्ता भविष्यति॥ २२॥
1-32-23 a:तासां तु वचनं श्रुत्वा हरिः परमकोपनः।
1-32-23 c:प्रविश्य सर्वगात्राणि बभञ्ज भगवान् प्रभुः॥ २३॥
 </ उपकथा;   कुशनाभस्य कन्याशतस्य तथा वायोः संवादः>
 < उपकथा;   वायुना कन्याशतस्य कुब्जीकरणम्>

1-32-24 a:अरत्निमात्राकृतयो भग्रगात्रा भयार्दिताः।
1-32-24 c:ताः कन्या वायुना भग्रा विविशुर्नृपतेर्गृहम्॥
1-32-24 e: प्रविश्य च सुसम्भ्रान्ताः सलज्जाः सास्रलोचनाः॥ २४॥
1-32-25 a:स च ता दयिता भग्राः कन्याः परमशोभनाः।
1-32-25 c:दृष्ट्वा दीनास्तदा राजा सम्भ्रान्त इदमब्रवीत्॥ २५॥
1-32-26 a:किमिदं कथ्यतां पुत्र्यः को धर्ममवमन्यते।
1-32-26 c:कुब्जाः केन कृताः सर्वाश्चेष्टन्त्यो नाभिभाषथ॥
1-32-26 e: एवं राजा विनिःश्वस्य समाधिं सन्दधे ततः॥ २६॥
 </ उपकथा;   वायुना कन्याशतस्य कुब्जीकरणम्>
</कथानुक्रमणी;द्वात्रिंशः सर्गः# ब्रह्मपुत्रस्य कुशस्य चतुर्णां पुत्राणां वर्णनं शोणभद्रतटवर्तिभूतलस्योपरि वसोरधिकारस्य प्रतिपादनं कुशनाभस्य कन्याशतस्य वायोः कोपेन कुब्जत्वम्>

इत्यार्षे श्रीमद्रामायणे वाल्मीकीये आदिकाव्ये बालकाण्डे द्वात्रिंशः सर्गः॥ ३२॥
1-32-27 a:
<कथानुक्रमणी;त्रयस्त्रिंशः सर्गः# कुशनाभेन कन्यानां धैर्यक्षमयोः प्रशंसनं ब्रह्मदत्तस्योत्पत्तिस्तेन सह कुशनाभकन्यानां विवाहश्च>
1-33-1 a:तस्य तद् वचनं श्रुत्वा कुशनाभस्य धीमतः।
1-33-1 c:शिरोभिश्चरणौ स्पृष्ट्वा कन्याशतमभाषत॥  १॥
1-33-2 a:वायुः सर्वात्मको राजन् प्रधर्षयितुमिच्छति।
1-33-2 c:अशुभं मार्गमास्थाय न धर्मं प्रत्यवेक्षते॥  २॥
1-33-3 a:पितृमत्यः स्म भद्रं ते स्वच्छन्दे न वयं स्थिताः।
1-33-3 c:पितरं नो वृणीष्व त्वं यदि नो दास्यते तव॥  ३॥
1-33-4 a:तेन पापानुबन्धेन वचनं न प्रतीच्छता।
1-33-4 c:एवं ब्रुवन्त्यः सर्वाः स्म वायुनाभिहता भृशम्॥  ४॥
<गुणः; गुणवर्णनम्; क्षमागुणः>
 < उपकथा;  कुशनाभस्य कन्याशतस्य विवाहः>
1-33-5 a:तासां तु वचनं श्रुत्वा राजा परमधार्मिकः।
1-33-5 c:प्रत्युवाच महातेजाः कन्याशतमनुत्तमम्॥  ५॥
1-33-6 a:क्षान्तं क्षमावतां पुत्र्यः कर्तव्यं सुमहत् कृतम्।
1-33-6 c:ऐकमत्यमुपागम्य कुलं चावेक्षितं मम॥  ६॥
1-33-7 a:अलङ्कारो हि नारीणां क्षमा तु पुरुषस्य वा।
1-33-7 c:दुष्करं तच्च वै क्षान्तं त्रिदशेषु विशेषतः॥  ७॥
1-33-8 a:यादृशी वः क्षमा पुत्र्यः सर्वासामविशेषतः।
1-33-8 c:क्षमा दानं क्षमा सत्यं क्षमा यज्ञाश्च पुत्रिकाः॥  ८॥
1-33-9 a:क्षमा यशः क्षमा धर्मः क्षमायां विष्ठितं जगत्।
1-33-9 c:विसृज्य कन्याः काकुत्स्थ राजा त्रिदशविक्रमः॥  ९॥
</गुणः; गुणवर्णनम्  क्षमागुणः>
<व्यक्तिः;   = व्यक्ति ; राजा- ब्रह्मदत्तः>
<व्यक्तिः;   = व्यक्ति ; ऋषिः-  चूली - ब्रह्मदत्तस्य पिता>
<व्यक्तिः;   = व्यक्ति ; गन्धर्वी-  सोमदा - ब्रह्मदत्तस्य माता >
1-33-10 a:मन्त्रज्ञो मन्त्रयामास प्रदानं सह मन्त्रिभिः।
1-33-10 c:देशे काले च कर्तव्यं सदृशे प्रतिपादनम्॥ १०॥
1-33-11 a:एतस्मिन्नेव काले तु चूली नाम महाद्युतिः।
1-33-11 c:ऊर्ध्वरेताः शुभाचारो ब्राह्मं तप उपागमत्॥ ११॥
1-33-12 a:तपस्यन्तमृषिं तत्र गन्धर्वी पर्युपासते।
1-33-12 c:सोमदा नाम भद्रं ते ऊर्मिलातनया तदा॥ १२॥
1-33-13 a:सा च तं प्रणता भूत्वा शुश्रूषणपरायणा।
1-33-13 c:उवास काले धर्मिष्ठा तस्यास्तुष्टोऽभवद् गुरुः॥ १३॥
1-33-14 a:स च तां कालयोगेन प्रोवाच रघुनन्दन।
1-33-14 c:परितुष्टोऽस्मि भद्रं ते किं करोमि तव प्रियम्॥ १४॥
1-33-15 a:परितुष्टं मुनिं ज्ञात्वा गन्धर्वी मधुरस्वरम्।
1-33-15 c:उवाच परमप्रीता वाक्यज्ञा वाक्यकोविदम्॥ १५॥
1-33-16 a:लक्ष्म्या समुदितो ब्राह्म्या ब्रह्मभूतो महातपाः।
1-33-16 c:ब्राह्मेण तपसा युक्तं पुत्रमिच्छामि धार्मिकम्॥ १६॥
1-33-17 a:अपतिश्चास्मि भद्रं ते भार्या चास्मि न कस्यचित्।
1-33-17 c:ब्राह्मेणोपगतायाश्च दातुमर्हसि मे सुतम्॥ १७॥
1-33-18 a:तस्याः प्रसन्नो ब्रह्मर्षिर्ददौ ब्राह्ममनुत्तमम्।
1-33-18 c:ब्रह्मदत्त इति ख्यातं मानसं चूलिनः सुतम्॥ १८॥
</vyakti ;= व्यक्तिः = गन्धर्वी-  सोमदा- ब्रह्मदत्तस्य माता >
</vyakti ;= व्यक्ति  ;= ऋषिः-  चूली - ब्रह्मदत्तस्य पिता >
 </ उपकथा;  ब्रह्मदत्तस्य तथा कन्याशतस्य विवाहः>

1-33-19 a:स राजा ब्रह्मदत्तस्तु पुरीमध्यवसत् तदा।
1-33-19 c:काम्पिल्यां परया लक्ष्म्या देवराजो यथा दिवम्॥ १९॥
1-33-20 a:स बुद्धिं कृतवान् राजा कुशनाभः सुधार्मिकः।
1-33-20 c:ब्रह्मदत्ताय काकुत्स्थ दातुं कन्याशतं तदा॥ २०॥
1-33-21 a:तमाहूय महातेजा ब्रह्मदत्तं महीपतिः।
1-33-21 c:ददौ कन्याशतं राजा सुप्रीतेनान्तरात्मना॥ २१॥
1-33-22 a:यथाक्रमं तदा पाणिं जग्राह रघुनन्दन।
1-33-22 c:ब्रह्मदत्तो महीपालस्तासां देवपतिर्यथा॥ २२॥
1-33-23 a:स्पृष्टमात्रे तदा पाणौ विकुब्जा विगतज्वराः।
1-33-23 c:युक्तं परमया लक्ष्म्या बभौ कन्याशतं तदा॥ २३॥
1-33-24 a:स दृष्ट्वा वायुना मुक्ताः कुशनाभो महीपतिः।
1-33-24 c:बभूव परमप्रीतो हर्षं लेभे पुनः पुनः॥ २४॥
1-33-25 a:कृतोद्वाहं तु राजानं ब्रह्मदत्तं महीपतिम्।
1-33-25 c:सदारं प्रेषयामास सोपाध्यायगणं तदा॥ २५॥

1-33-26 a:सोमदापि सुतं दृष्ट्वा पुत्रस्य सदृशीं क्रियाम्।
1-33-26 c:यथान्यायं च गन्धर्वी स्नुषास्ताः प्रत्यनन्दत॥
1-33-26 e: स्पृष्ट्वा स्पृष्ट्वा च ताः कन्याः कुशनाभं प्रशस्य च॥ २६॥

</ उपकथा;  कुशनाभस्य कन्याशतस्य विवाहः>
</vyakti ;= व्यक्ति ;  राजा;- ब्रह्मदत्तः>
</कथानुक्रमणी;त्रयस्त्रिंशः सर्गः# कुशनाभेन कन्यानां धैर्यक्षमयोः प्रशंसनं ब्रह्मदत्तस्योत्पत्तिस्तेन सह कुशनाभकन्यानां विवाहश्च>

इत्यार्षे श्रीमद्रामायणे वाल्मीकीये आदिकाव्ये बालकाण्डे त्रयस्त्रिंशः सर्गः॥ ३३॥

1-33-27 a:
<कथानुक्रमणी;चतुस्त्रिंशः सर्गः# गाधेरुत्पत्तिः कौशिक्याः प्रशंसा विश्वामित्रेण कथां समाप्य निशीथस्य वर्णनं सर्वेभ्यः शयितुमनुज्ञां प्रदाय स्वयमपि तस्य शयनम्>
<व्यक्तिः;   = व्यक्ति ; कथा ;   ब्रह्मदत्तेन पुत्रकामेष्टेः आचरणम्>
<यज्ञः =  पुत्रकामेष्टिः >
1-34-1 a:कृतोद्वाहे गते तस्मिन् ब्रह्मदत्ते च राघव।
1-34-1 c:अपुत्रः पुत्रलाभाय पौत्रीमिष्टिमकल्पयत्॥  १॥
1-34-2 a:इष्ट्यां तु वर्तमानायां कुशनाभं महीपतिम्।
1-34-2 c:उवाच परमोदारः कुशो ब्रह्मसुतस्तदा॥  २॥
1-34-3 a:पुत्रस्ते सदृशः पुत्र भविष्यति सुधार्मिकः।
1-34-3 c:गाधिं प्राप्स्यसि तेन त्वं कीर्तिं लोके च शाश्वतीम्॥  ३॥
</यज्ञः =  पुत्रकामेष्टिः >
</vyakti ;= व्यक्ति ;; कथा ;  ब्रह्मदत्तेन पुत्रकामेष्टेः आचरणम्>

1-34-4 a:एवमुक्त्वा कुशो राम कुशनाभं महीपतिम्।
1-34-4 c:जगामाकाशमाविश्य ब्रह्मलोकं सनातनम्॥  ४॥
</व्यक्तिः;   upa व्यक्तिः;   उपकथा ;=  कुशनाभस्य चरितम्>
<व्यक्तिः;   = व्यक्ति ; कथा ;  विश्वामित्रस्य पितृ-मातृ-भगिनीचरितम्  >

1-34-5 a:कस्यचित् त्वथ कालस्य कुशनाभस्य धीमतः।
1-34-5 c:जज्ञे परमधर्मिष्ठो गाधिरित्येव नामतः॥  ५॥
1-34-6 a:स पिता मम काकुत्स्थ गाधिः परमधार्मिकः।
1-34-6 c:कुशवंशप्रसूतोऽस्मि कौशिको रघुनन्दन॥  ६॥
<व्यक्तिः;   nadi ;= व्यक्ति ;  नदी;  कौशिकी >

1-34-7 a:पूर्वजा भगिनी चापि मम राघव सुव्रता।
1-34-7 c:नाम्रा सत्यवती नाम ऋचीके प्रतिपादिता॥  ७॥
1-34-8 a:सशरीरा गता स्वर्गं भर्तारमनुवर्तिनी।
1-34-8 c:कौशिकी परमोदारा प्रवृत्ता च महानदी॥  ८॥
1-34-9 a:दिव्या पुण्योदका रम्या हिमवन्तमुपाश्रिता।
1-34-9 c:लोकस्य हितकार्यार्थं प्रवृत्ता भगिनी मम॥  ९॥
</व्यक्तिः;    नदी;  = व्यक्ति;   नदी ;  कौशिकी >
1-34-10 a:ततोऽहं हिमवत्पार्श्वे वसामि नियतः सुखम्।
1-34-10 c:भगिन्यां स्नेहसंयुक्तः कौशिक्यां रघुनन्दन॥ १०॥
1-34-11 a:सा तु सत्यवती पुण्या सत्ये धर्मे प्रतिष्ठिता।
1-34-11 c:पतिव्रता महाभागा कौशिकी सरितां वरा॥ ११॥
1-34-12 a:अहं हि नियमाद् राम हित्वा तां समुपागतः।
1-34-12 c:सिद्धाश्रममनुप्राप्तः सिद्धोऽस्मि तव तेजसा॥ १२॥
</vyakti ;= व्यक्ति ;  विश्वामित्रस्य पितृ-मातृ-भगिनीचरितम्  >

1-34-13 a:एषा राम ममोत्पत्तिः स्वस्य वंशस्य कीर्तिता।
1-34-13 c:देशस्य हि महाबाहो यन्मां त्वं परिपृच्छसि॥ १३॥
</ कथा;   विश्वामित्रेण रामाय कुशनाभ-वनमहिमा-वर्णनम् >
</varnanam ;= वर्णनम्;   कथा  विश्वामित्रेण रामाय स्वजन्मपूर्ववृत्तान्तवर्णनम् >
1-34-14 a:गतोऽर्धरात्रः काकुत्स्थ कथाः कथयतो मम।
1-34-14 c:निद्रामभ्येहि भद्रं ते मा भूद् विघ्रोऽध्वनीह नः॥ १४॥
<varnanam ;= वर्णनम् ;  विश्वामित्रेण रजनीवर्णनम् >

1-34-15 a:निष्पन्दास्तरवः सर्वे निलीना मृगपक्षिणः।
1-34-15 c:नैशेन तमसा व्याप्ता दिशश्च रघुनन्दन॥ १५॥
1-34-16 a:शनैर्विसृज्यते सन्ध्या नभो नेत्रैरिवावृतम्।
1-34-16 c:नक्षत्रतारागहनं ज्योतिर्भिरवभासते॥ १६॥
1-34-17 a:उत्तिष्ठते च शीतांशुः शशी लोकतमोनुदः।
1-34-17 c:ह्लादयन् प्राणिनां लोके मनांसि प्रभया स्वया॥ १७॥
1-34-18 a:नैशानि सर्वभूतानि प्रचरन्ति ततस्ततः।
1-34-18 c:यक्षराक्षससङ्घाश्च रौद्राश्च पिशिताशनाः॥ १८॥
1-34-19 a:एवमुक्त्वा महातेजा विरराम महामुनिः।
1-34-19 c:साधुसाध्विति ते सर्वे मुनयो ह्यभ्यपूजयन्॥ १९॥
</varnanam ;= वर्णनम् ; विश्वामित्रेण रजनीवर्णनम् >
1-34-20 a:कुशिकानामयं वंशो महान् धर्मपरः सदा।
1-34-20 c:ब्रह्मोपमा महात्मानः कुशवंश्या नरोत्तमाः॥ २०॥
1-34-21 a:विशेषेण भवानेव विश्वामित्र महायशः।
1-34-21 c:कौशिकी सरितां ज्येष्ठा कुलोद्योतकरी तव॥ २१॥
1-34-22 a:मुदितैर्मुनिशार्दूलैः प्रशस्तः कुशिकात्मजः।
1-34-22 c:निद्रामुपागमच्छ्रीमानस्तङ्गत इवांशुमान्॥ २२॥
1-34-23 a:रामोऽपि सहसौमित्रिः किञ्चिदागतविस्मयः।
1-34-23 c:प्रशस्य मुनिशार्दूलं निद्रां समुपसेवते॥ २३॥
</कथानुक्रमणी;चतुस्त्रिंशः सर्गः# गाधेरुत्पत्तिः कौशिक्याः प्रशंसा विश्वामित्रेण कथां समाप्य निशीथस्य वर्णनं सर्वेभ्यः शयितुमनुज्ञां प्रदाय स्वयमपि तस्य शयनम्>

इत्यार्षे श्रीमद्रामायणे वाल्मीकीये आदिकाव्ये बालकाण्डे चतुस्त्रिंशः सर्गः॥ ३४॥
1-34-24 a:
<कथानुक्रमणी;पञ्चत्रिंशः सर्गः# शोणभद्रमुत्तीर्य विश्वामित्रप्रभृतीनां गङ्गातटं गत्वा तत्र रात्रौ वासः;   श्रीरामानुयुक्तेन विश्वामित्रेण तस्मै गङ्गोत्पत्तिकथाश्रावणम्>
< कथा;   विश्वामित्रेण शोणभद्रनद्याः उत्तरणम्>

1-35-1 a:उपास्य रात्रिशेषं तु शोणाकूले महर्षिभिः।
1-35-1 c:निशायां सुप्रभातायां विश्वामित्रोऽभ्यभाषत॥  १॥
1-35-2 a:सुप्रभाता निशा राम पूर्वा सन्ध्या प्रवर्तते।
1-35-2 c:उत्तिष्ठोत्तिष्ठ भद्रं ते गमनायाभिरोचय॥  २॥
1-35-3 a:तच्छ्रुत्वा वचनं तस्य कृतपूर्वाह्णिकक्रियः।
1-35-3 c:गमनं रोचयामास वाक्यं चेदमुवाच ह॥  ३॥
1-35-4 a:अयं शोणः शुभजलोऽगाधः पुलिनमण्डितः।
1-35-4 c:कतरेण पथा ब्रह्मन् सन्तरिष्यामहे वयम्॥  ४॥
1-35-5 a:एवमुक्तस्तु रामेण विश्वामित्रोऽब्रवीदिदम्।
1-35-5 c:एष पन्था मयोद्दिष्टो येन यान्ति महर्षयः॥  ५॥
1-35-6 a:एवमुक्ता महर्षयो विश्वामित्रेण धीमता।
1-35-6 c:पश्यन्तस्ते प्रयाता वै वनानि विविधानि च॥  ६॥
</ कथा;   विश्वामित्रेण शोणभद्रनद्याः उत्तरणम्>
< कथा;   विश्वामित्रेण सह मुनिभिः गङ्गातीरे धर्माचरणम्>

1-35-7 a:ते गत्वा दूरमध्वानं गतेऽर्धदिवसे तदा।
1-35-7 c:जाह्नवीं सरितां ज्येष्ठां ददृशुर्मुनिसेविताम्॥  ७॥
1-35-8 a:तां दृष्ट्वा पुण्यसलिलां हंससारससेविताम्।
1-35-8 c:बभूवुर्मुनयः सर्वे मुदिताः सहराघवाः॥  ८॥
1-35-9 a:तस्यास्तीरे तदा सर्वे चक्रुर्वासपरिग्रहम्।
1-35-9 c:ततः स्नात्वा यथान्यायं सन्तर्प्य पितृदेवताः॥  ९ ॥
1-35-10 a:हुत्वा चैवाग्निहोत्राणि प्राश्य चामृतवद्धविः।
1-35-10 c:विविशुर्जाह्नवीतीरे शुभा मुदितमानसाः॥ १०॥
</ कथा;   विश्वामित्रेण सह मुनिभिः गङ्गातीरे धर्माचरणम्>
< कथा;   विश्वामित्रस्य समीपे रामेण गङ्गामाहात्म्यप्रश्नः>
1-35-11 a:विश्वामित्रं महात्मानं परिवार्य समन्ततः।
1-35-11 c:विष्ठिताश्च यथान्यायं राघवौ च यथाहर्तः॥
1-35-11 e: सम्प्रहृष्टमना रामो विश्वामित्रमथाब्रवीत्॥ ११॥
1-35-12 a:भगवञ्छ्रोतुमिच्छामि गङ्गां त्रिपथगां नदीम्।
1-35-12 c:त्रैलोक्यं कथमाक्रम्य गता नदनदीपतिम्॥ १२॥
1-35-13 a:चोदितो रामवाक्येन विश्वामित्रो महामुनिः।
1-35-13 c:वृद्धिं जन्म च गङ्गाया वक्तुमेवोपचक्रमे॥ १३॥

</ कथा;   विश्वामित्रस्य समीपे रामेण गङ्गामाहात्म्यप्रश्नः>
<वर्णनम्;   =  वर्णनम्;   कथा;   विश्वामित्रेण रामाय गङ्गामहिमावर्णनम्>
<वर्णनम्;    = वर्णनम्;   कथा;  विश्वामित्रेण रामाय उमाचरित्रवर्णनम्>
<वर्णनम्;    = वर्णनम्;   कथा; विश्वामित्रेण रामाय गङ्गाचरित्रवर्णनम्>
1-35-14 a:शैलेन्द्रो हिमवान् राम धातूनामाकरो महान्।
1-35-14 c:तस्य कन्याद्वयं राम रूपेणाप्रतिमं भुवि॥ १४॥
1-35-15 a:या मेरुदुहिता राम तयोर्माता सुमध्यमा।
1-35-15 c:नाम्रा मेना मनोज्ञा वै पत्नी हिमवतः प्रिया॥ १५॥
1-35-16 a:तस्यां गङ्गेयमभवज्ज्येष्ठा हिमवतः सुता।
1-35-16 c:उमा नाम द्वितीयाभूत् कन्या तस्यैव राघव॥ १६॥
1-35-17 a:अथ ज्येष्ठां सुराः सर्वे देवकार्यचिकीर्षया।
1-35-17 c:शैलेन्द्रं वरयामासुर्गङ्गां त्रिपथगां नदीम्॥ १७॥
1-35-18 a:ददौ धर्मेण हिमवांस्तनयां लोकपावनीम्।
1-35-18 c:स्वच्छन्दपथगां गङ्गां त्रैलोक्यहितकाम्यया॥ १८॥
1-35-19 a:प्रतिगृह्य त्रिलोकार्थं त्रिलोकहितकाङ्क्षिणः।
1-35-19 c:गङ्गामादाय तेऽगच्छन् कृतार्थेनान्तरात्मना॥ १९॥
</वर्णनम्;    = वर्णनम्;   कथा; विश्वामित्रेण रामाय गङ्गाचरित्रवर्णनम्>
1-35-20 a:या चान्या शैलदुहिता कन्याऽऽसीद् रघुनन्दन।
1-35-20 c:उग्रं सुव्रतमास्थाय तपस्तेपे तपोधना॥ २०॥
1-35-21 a:उग्रेण तपसा युक्तां ददौ शैलवरः सुताम्।
1-35-21 c:रुद्रायाप्रतिरूपाय उमां लोकनमस्कृताम्॥ २१॥
1-35-22 a:एते ते शैलराजस्य सुते लोकनमस्कृते।
1-35-22 c:गङ्गा च सरितां ज्येष्ठा उमादेवी च राघव॥ २२॥
1-35-23 a:एतत् ते सर्वमाख्यातं यथा त्रिपथगामिनी।
1-35-23 c:खं गता प्रथमं तात गतिं गतिमतां वर॥ २३॥
</वर्णनम्;    = वर्णनम्;   कथा; विश्वामित्रेण रामाय उमाचरित्रवर्णनम्>
1-35-24 a:सैषा सुरनदी रम्या शैलेन्द्रतनया तदा।
1-35-24 c:सुरलोकं समारूढा विपापा जलवाहिनी॥ २४॥
</ कथा;   विश्वामित्रेण रामाय गङ्गामहिमावर्णनम्>
</कथानुक्रमणी;पञ्चत्रिंशः सर्गः# शोणभद्रमुत्तीर्य विश्वामित्रप्रभृतीनां गङ्गातटं गत्वा तत्र रात्रौ वासः;   श्रीरामानुयुक्तेन विश्वामित्रेण तस्मै गङ्गोत्पत्तिकथाश्रावणम्>
इत्यार्षे श्रीमद्रामायणे वाल्मीकीये आदिकाव्ये बालकाण्डे पञ्चत्रिंशः सर्गः॥ ३५॥
1-35-25 a:
<कथानुक्रमणी;षट्त्रिंशः सर्गः# देवैः पार्वतीशिवयोः सुरतक्रीडातो निवर्तनमुमादेव्या देवान् भूदेवीं चोद्दिश्य शापदानम्>
<वर्णनम्;   upa= वर्णनम् ; उपकथा;  गङ्गामहिमावर्णनम्>
1-36-1 a:उक्तवाक्ये मुनौ तस्मिन्नुभौ राघवलक्ष्मणौ।
1-36-1 c:प्रतिनन्द्य कथां वीरावूचतुर्मुनिपुङ्गवम्॥  १॥
1-36-2 a:धर्मयुक्तमिदं ब्रह्मन् कथितं परमं त्वया।
1-36-2 c:दुहितुः शैलराजस्य ज्येष्ठाया वक्तुमर्हसि॥
1-36-2 e: विस्तरं विस्तरज्ञोऽसि दिव्यमानुषसम्भवम्॥  २॥
1-36-3 a:त्रीन् पथो हेतुना केन प्लावयेल्लोकपावनी।
1-36-3 c:कथं गङ्गा त्रिपथगा विश्रुता सरिदुत्तमा॥  ३॥
1-36-4 a:त्रिषु लोकेषु धर्मज्ञ कर्मभिः कैः समन्विता।
1-36-4 c:तथा ब्रुवति काकुत्स्थे विश्वामित्रस्तपोधनः॥  ४॥
1-36-5 a:निखिलेन कथां सर्वामृषिमध्ये न्यवेदयत्।
<वर्णनम्;   upa= वर्णनम्;   उपकथा;  रुद्रमहिमावर्णनम् >
1-36-5 c:पुरा राम कृतोद्वाहः शितिकण्ठो महातपाः॥  ५॥
1-36-6 a:दृष्ट्वा च भगवान् देवीं मैथुनायोपचक्रमे।
1-36-6 c:तस्य सङ्क्रीडमानस्य महादेवस्य धीमतः॥
1-36-6 e: शितिकण्ठस्य देवस्य दिव्यं वर्षशतं गतम्॥  ६॥
1-36-7 a:न चापि तनयो राम तस्यामासीत् परन्तप।
1-36-7 c:सर्वे देवाः समुद्युक्ताः पितामहपुरोगमाः॥  ७॥
1-36-8 a:यदिहोत्पद्यते भूतं कस्तत् प्रतिसहिष्यति।
1-36-8 c:अभिगम्य सुराः सर्वे प्रणिपत्येदमब्रुवन्॥  ८॥
<upa= उपकथा; ;  रुद्रसमीपे देवतानां प्रार्थना>
1-36-9 a:देवदेव महादेव लोकस्यास्य हिते रत।
1-36-9 c:सुराणां प्रणिपातेन प्रसादं कर्तुमर्हसि॥  ९॥
1-36-10 a:न लोका धारयिष्यन्ति तव तेजः सुरोत्तम।
1-36-10 c:ब्राह्मेण तपसा युक्तो देव्या सह तपश्चर॥ १०॥
1-36-11 a:त्रैलोक्यहितकामार्थं तेजस्तेजसि धारय।
1-36-11 c:रक्ष सर्वानिमाँल्लोकान् नालोकं कर्तुमर्हसि॥ ११॥
</upa= उपकथा; ; रुद्रसमीपे देवतानां प्रार्थना>
<upa= उपकथा;  स्कन्दस्य बीजरूपेण जननम्>

<upa= उपकथा;  भूमौ रुद्रेण स्ववीर्यविसर्जनम् >

1-36-12 a:देवतानां वचः श्रुत्वा सर्वलोकमहेश्वरः।
1-36-12 c:बाढमित्यब्रवीत् सर्वान् पुनश्चेदमुवाच ह॥ १२॥
1-36-13 a:धारयिष्याम्यहं तेजस्तेजसैव सहोमया।
1-36-13 c:त्रिदशाः पृथिवी चैव निर्वाणमधिगच्छतु॥ १३॥
1-36-14 a:यदिदं क्षुभितं स्थानान्मम तेजो ह्यनुत्तमम्।
1-36-14 c:धारयिष्यति कस्तन्मे ब्रुवन्तु सुरसत्तमाः॥ १४॥
1-36-15 a:एवमुक्तास्ततो देवाः प्रत्यूचुर्वृषभध्वजम्।
1-36-15 c:यत्तेजः क्षुभितं ह्यद्य तद्धरा धारयिष्यति॥ १५॥
1-36-16 a:एवमुक्तः सुरपतिः प्रमुमोच महाबलः।
1-36-16 c:तेजसा पृथिवी येन व्याप्ता सगिरिकानना॥ १६॥
</वर्णनम्;   upa= वर्णनम्;   उपकथा; रुद्रमहिमावर्णनम् >
1-36-17 a:ततो देवाः पुनरिदमूचुश्चापि हुताशनम्।
1-36-17 c:आविश त्वं महातेजो रौद्रं वायुसमन्वितः॥ १७॥
1-36-18 a:तदग्निना पुनर्व्याप्तं सञ्जातं श्वेतपर्वतम्।
1-36-18 c:दिव्यं शरवणं चैव पावकादित्यसंनिभम्॥ १८॥
1-36-19 a:यत्र जातो महातेजाः कार्तिकेयोऽग्निसम्भवः।
1-36-19 c:अथोमां च शिवं चैव देवाः सर्षिगणास्तथा॥ १९॥
</upa= उपकथा;  भूमौ रुद्रेण स्ववीर्यविसर्जनम् >
</upa= उपकथा; स्कन्दस्य बीजरूपेण जननम्>
 <upa= उपकथा; देवतानां उमायाः सकाशात् शापः>

1-36-20 a:पूजयामासुरत्यर्थं सुप्रीतमनसस्तदा।
1-36-20 c:अथ शैलसुता राम त्रिदशानिदमब्रवीत्॥ २०॥
1-36-21 a:समन्युरशपत् सर्वान् क्रोधसंरक्तलोचना।
1-36-21 c:यस्मान्निवारिता चाहं सङ्गता पुत्रकाम्यया॥ २१॥
1-36-22 a:अपत्यं स्वेषु दारेषु नोत्पादयितुमहर्थ।
1-36-22 c:अद्यप्रभृति युष्माकमप्रजाः सन्तु पत्नयः॥ २२॥
1-36-23 a:एवमुक्त्वा सुरान् सर्वाञ्शशाप पृथिवीमपि।
1-36-23 c:अवने नैकरूपा त्वं बहुभार्या भविष्यसि॥ २३॥
</upa= उपकथा; देवतानां उमायाः सकाशात् शापः>
<upa= उपकथा; उमायाः सकाशात् पृथिव्याः शापः>
1-36-24 a:न च पुत्रकृतां प्रीतिं मत्क्रोधकलुषीकृता।
1-36-24 c:प्राप्स्यसि त्वं सुदुर्मेधो मम पुत्रमनिच्छती॥ २४॥
1-36-25 a:तान् सर्वान् पीडितान् दृष्ट्वा सुरान् सुरपतिस्तदा।
1-36-25 c:गमनायोपचक्राम दिशं वरुणपालिताम्॥ २५॥
1-36-26 a:स गत्वा तप आतिष्ठत् पार्श्वे तस्योत्तरे गिरेः।
1-36-26 c:हिमवत्प्रभवे शृङ्गे सह देव्या महेश्वरः॥ २६॥
1-36-27 a:एष ते विस्तरो राम शैलपुत्र्या निवेदितः।
1-36-27 c:गङ्गायाः प्रभवं चैव शृणु मे सहलक्ष्मण॥ २७॥
</upa= उपकथा; उमायाः सकाशात् पृथिव्याः शापः>
</कथानुक्रमणी;षट्त्रिंशः सर्गः# देवैः पार्वतीशिवयोः सुरतक्रीडातो निवर्तनमुमादेव्या देवान् भूदेवीं चोद्दिश्य शापदानम्>

इत्यार्षे श्रीमद्रामायणे वाल्मीकीये आदिकाव्ये बालकाण्डे षट्त्रिंशः सर्गः॥ ३६॥
1-36-28 a:
<कथानुक्रमणी;सप्तत्रिंशः सर्गः# गङ्गायाः कार्तिकेयस्योत्पत्तेः प्रसङ्गः>
< उपकथा; स्कन्दस्य गङ्गायां जननम्>
 < उपकथा; ब्रह्मणा स्कन्दोत्पत्तौ देवानाम् उपायसूचनम्>

1-37-1 a:तप्यमाने तदा देवे सेन्द्राः साग्निपुरोगमाः।
1-37-1 c:सेनापतिमभीप्सन्तः पितामहमुपागमन्॥  १॥
1-37-2 a:ततोऽब्रुवन् सुराः सर्वे भगवन्तं पितामहम्।
1-37-2 c:प्रणिपत्य सुराराम सेन्द्राः साग्निपुरोगमाः॥  २॥
1-37-3 a:येन सेनापतिर्देव दत्तो भगवता पुरा।
1-37-3 c:स तपः परमास्थाय तप्यते स्म सहोमया॥  ३॥
1-37-4 a:यदत्रानन्तरं कार्यं लोकानां हितकाम्यया।
1-37-4 c:संविधत्स्व विधानज्ञ त्वं हि नः परमा गतिः॥  ४॥
1-37-5 a:देवतानां वचः श्रुत्वा सर्वलोकपितामहः।
1-37-5 c:सान्त्वयन् मधुरैर्वाक्यैस्त्रिदशानिदमब्रवीत्॥  ५॥
1-37-6 a:शैलपुत्र्या यदुक्तं तन्न प्रजाः स्वासु पत्निषु।
1-37-6 c:तस्या वचनमक्लिष्टं सत्यमेव न संशयः॥  ६॥
1-37-7 a:इयमाकाशगङ्गा च यस्यां पुत्रं हुताशनः।
1-37-7 c:जनयिष्यति देवानां सेनापतिमरिन्दमम्॥  ७॥
1-37-8 a:ज्येष्ठा शैलेन्द्रदुहिता मानयिष्यति तं सुतम्।
1-37-8 c:उमायास्तद्बहुमतं भविष्यति न संशयः॥  ८॥

1-37-9 a:तच्छ्रुत्वा वचनं तस्य कृतार्था रघुनन्दन।
1-37-9 c:प्रणिपत्य सुराः सर्वे पितामहमपूजयन्॥  ९॥
 </ उपकथा;  ब्रह्मणा स्कन्दोत्पत्तौ देवानाम् उपायसूचनम्>
 < उपकथा;  अग्निना गङ्गायां रुद्रवीर्यविसर्जनम्>

1-37-10 a:ते गत्वा परमं राम कैलासं धातुमण्डितम्।
1-37-10 c:अग्निं नियोजयामासुः पुत्रार्थं सर्वदेवताः॥ १०॥
1-37-11 a:देवकार्यमिदं देव समाधत्स्व हुताशन।
1-37-11 c:शैलपुत्र्यां महातेजो गङ्गायां तेज उत्सृज॥ ११॥
1-37-12 a:देवतानां प्रतिज्ञाय गङ्गामभ्येत्य पावकः।
1-37-12 c:गर्भं धारय वै देवि देवतानामिदं प्रियम्॥ १२॥
1-37-13 a:इत्येतद् वचनं श्रुत्वा दिव्यं रूपमधारयत्।
1-37-13 c:स तस्या महिमां दृष्ट्वा समन्तादवशीर्यत॥ १३॥
1-37-14 a:समन्ततस्तदा देवीमभ्यषिञ्चत पावकः।
1-37-14 c:सर्वस्रोतांसि पूर्णानि गङ्गाया रघुनन्दन॥ १४॥
 </ उपकथा;  अग्निना गङ्गायां रुद्रवीर्यविसर्जनम्>
 < उपकथा;   गङ्गया रुद्रवीर्यविसर्जनम्>

1-37-15 a:तमुवाच ततो गङ्गा सर्वदेवपुरोगमम्।
1-37-15 c:अशक्ता धारणे देव तेजस्तव समुद्धतम्॥ १५॥
1-37-16 a:दह्यमानाग्निना तेन सम्प्रव्यथितचेतना।
1-37-16 c:अथाब्रवीदिदं गङ्गां सर्वदेवहुताशनः॥ १६॥
1-37-17 a:इह हैमवते पार्श्वे गर्भोऽयं संनिवेश्यताम्।
1-37-17 c:श्रुत्वा त्वग्निवचो गङ्गा तं गर्भमतिभास्वरम्॥ १७॥
 </ उपकथा;  स्कन्दस्य गङ्गायां जननम्>
 < उपकथा;  हिरण्यस्य उत्पत्तिः>

1-37-18 a:उत्ससर्ज महातेजाः स्रोतोभ्यो हि तदानघ।
1-37-18 c:यदस्या निर्गतं तस्मात् तप्तजाम्बूनदप्रभम्॥ १८॥
1-37-19 a:काञ्चनं धरणीं प्राप्तं हिरण्यमतुलप्रभम्।
1-37-19 c:ताम्रं कार्ष्णायसं चैव तैक्ष्ण्यादेवाभिजायत॥ १९॥
1-37-20 a:मलं तस्याभवत् तत्र त्रपु सीसकमेव च।
1-37-20 c:तदेतद्धरणीं प्राप्य नानाधातुरवर्धत॥ २०॥
 </ उपकथा;  हिरण्यस्य उत्पत्तिः>

 </ उपकथा;   गङ्गया रुद्रवीर्यविसर्जनम्>
1-37-21 a:निक्षिप्तमात्रे गर्भे तु तेजोभिरभिरञ्जितम्।
1-37-21 c:सर्वं पर्वतसंनद्धं सौवर्णमभवद् वनम्॥ २१॥
1-37-22 a:जातरूपमिति ख्यातं तदाप्रभृति राघव।
1-37-22 c:सुवर्णं पुरुषव्याघ्र हुताशनसमप्रभम्॥
1-37-22 e: तृणवृक्षलतागुल्मं सर्वं भवति काञ्चनम्॥ २२॥
 < उपकथा;   कृत्तिकाभिः स्कन्दस्य पयःपानम्>

1-37-23 a:तं कुमारं ततो जातं सेन्द्राः सह मरुद्गणाः।
1-37-23 c:क्षीरसम्भावनार्थाय कृत्तिकाः समयोजयन्॥ २३॥
1-37-24 a:ताः क्षीरं जातमात्रस्य कृत्वा समयमुत्तमम्।
1-37-24 c:ददुः पुत्रोऽयमस्माकं सर्वासामिति निश्चिताः॥ २४॥
1-37-25 a:ततस्तु देवताः सर्वाः कार्तिकेय इति ब्रुवन्।
1-37-25 c:पुत्रस्त्रैलोक्यविख्यातो भविष्यति न संशयः॥ २५॥
1-37-26 a:तेषां तद् वचनं श्रुत्वा स्कन्नं गर्भपरिस्रवे।
1-37-26 c:स्नापयन् परया लक्ष्म्या दीप्यमानं यथानलम्॥ २६॥
1-37-27 a:स्कन्द इत्यब्रुवन् देवाः स्कन्नं गर्भपरिस्रवे।
1-37-27 c:कार्तिकेयं महाबाहुं काकुत्स्थ ज्वलनोपमम्॥ २७॥
1-37-28 a:प्रादुर्भूतं ततः क्षीरं कृत्तिकानामनुत्तमम्।
1-37-28 c:षण्णां षडाननो भूत्वा जग्राह स्तनजं पयः॥ २८॥
 </ उपकथा;   कृत्तिकाभिः स्कन्दस्य पयःपानम्>
 < उपकथा;   स्कन्दस्य सेनापत्ये अभिषेकः>
1-37-29 a:गृहीत्वा क्षीरमेकाह्ना सुकुमारवपुस्तदा।
1-37-29 c:अजयत् स्वेन वीर्येण दैत्यसैन्यगणान् विभुः॥ २९॥
1-37-30 a:सुरसेनागणपतिमभ्यषिञ्चन्महाद्युतिम् ।
1-37-30 c:ततस्तममराः सर्वे समेत्याग्निपुरोगमाः॥ ३०॥
 </ उपकथा;   स्कन्दस्य सेनापत्ये अभिषेकः>
1-37-31 a:एष ते राम गङ्गाया विस्तरोऽभिहितो मया।
1-37-31 c:कुमारसम्भवश्चैव धन्यः पुण्यस्तथैव च॥ ३१॥
1-37-32 a:भक्तश्च यः कार्तिकेये काकुत्स्थ भुवि मानवः।
1-37-32 c:आयुष्मान् पुत्रपौत्रैश्च स्कन्दसालोक्यतां व्रजेत्॥ ३२॥
</कथानुक्रमणी;सप्तत्रिंशः सर्गः# गङ्गायाः कार्तिकेयस्योत्पत्तेः प्रसङ्गः>

इत्यार्षे श्रीमद्रामायणे वाल्मीकीये आदिकाव्ये बालकाण्डे सप्तत्रिंशः सर्गः॥ ३७॥
<कथानुक्रमणी;अष्टात्रिंशः सर्गः# सगरस्य प्रजानामुत्पत्तिस्तेन यज्ञस्यायोजनं च>
< उपकथा;   सगरस्य कथा>

1-38-1 a:तां कथां कौशिको रामे निवेद्य मधुराक्षराम्।
1-38-1 c:पुनरेवापरं वाक्यं काकुत्स्थमिदमब्रवीत्॥  १॥
1-38-2 a:अयोध्याधिपतिर्वीर पूर्वमासीन्नराधिपः।
1-38-2 c:सगरो नाम धर्मात्मा प्रजाकामः स चाप्रजः॥  २॥
1-38-3 a:वैदर्भदुहिता राम केशिनी नाम नामतः।
1-38-3 c:ज्येष्ठा सगरपत्नी सा धर्मिष्ठा सत्यवादिनी॥  ३॥
1-38-4 a:अरिष्टनेमेर्दुहिता सुपर्णभगिनी तु सा।
1-38-4 c:द्वितीया सगरस्यासीत् पत्नी सुमतिसञ्ज्ञिता॥  ४॥
1-38-5 a:ताभ्यां सह महाराजः पत्नीभ्यां तप्तवांस्तपः।
1-38-5 c:हिमवन्तं समासाद्य भृगुप्रस्रवणे गिरौ॥  ५॥
1-38-6 a:अथ वर्षशते पूर्णे तपसाऽऽराधितो मुनिः।
1-38-6 c:सगराय वरं प्रादाद् भृगुः सत्यवतां वरः॥  ६॥
1-38-7 a:अपत्यलाभः सुमहान् भविष्यति तवानघ।
1-38-7 c:कीर्तिं चाप्रतिमां लोके प्राप्स्यसे पुरुषर्षभ॥  ७॥
1-38-8 a:एका जनयिता तात पुत्रं वंशकरं तव।
1-38-8 c:षङ्क्षष्ट पुत्रसहस्राणि अपरा जनयिष्यति॥  ८॥
1-38-9 a:भाषमाणं महात्मानं राजपुत्र्यौ प्रसाद्य तम्।
1-38-9 c:ऊचतुः परमप्रीते कृताञ्जलिपुटे तदा॥  ९॥
1-38-10 a:एकः कस्याः सुतो ब्रह्मन् का बहूञ्जनयिष्यति।
1-38-10 c:श्रोतुमिच्छावहे ब्रह्मन् सत्यमस्तु वचस्तव॥ १०॥
1-38-11 a:तयोस्तद् वचनं श्रुत्वा भृगुः परमधार्मिकः।
1-38-11 c:उवाच परमां वाणीं स्वच्छन्दोऽत्र विधीयताम्॥ ११॥
1-38-12 a:एको वंशकरो वास्तु बहवो वा महाबलाः।
1-38-12 c:कीर्तिमन्तो महोत्साहाः का वा कं वरमिच्छति॥ १२॥
1-38-13 a:मुनेस्तु वचनं श्रुत्वा केशिनी रघुनन्दन।
1-38-13 c:पुत्रं वंशकरं राम जग्राह नृपसंनिधौ॥ १३॥
1-38-14 a:षष्टिं पुत्रसहस्राणि सुपर्णभगिनी तदा।
1-38-14 c:महोत्साहान् कीर्तिमतो जग्राह सुमतिः सुतान्॥ १४॥
1-38-15 a:प्रदक्षिणमृषिं कृत्वा शिरसाभिप्रणम्य तम्।
1-38-15 c:जगाम स्वपुरं राजा सभार्यो रघुनन्दन॥ १५॥
1-38-16 a:अथ काले गते तस्य ज्येष्ठा पुत्रं व्यजायत।
1-38-16 c:असमञ्ज इति ख्यातं केशिनी सगरात्मजम्॥ १६॥
1-38-17 a:सुमतिस्तु नरव्याघ्र गर्भतुम्बं व्यजायत।
1-38-17 c:षष्टिः पुत्रसहस्राणि तुम्बभेदाद् विनिःसृताः॥ १७॥
1-38-18 a:घृतपूर्णेषु कुम्भेषु धात्र्यस्तान् समवर्धयन्।
1-38-18 c:कालेन महता सर्वे यौवनं प्रतिपेदिरे॥ १८॥
1-38-19 a:अथ दीर्घेण कालेन रूपयौवनशालिनः।
1-38-19 c:षष्टिः पुत्रसहस्राणि सगरस्याभवंस्तदा॥ १९॥
 </ उपकथा;   सगरस्य कथा>
 < उपकथा;   अंशुमतः कथा>

1-38-20 a:स च ज्येष्ठो नरज्येष्ठ सगरस्यात्मसम्भवः।
1-38-20 c:बालान् गृहीत्वा तु जले सरय्वा रघुनन्दन॥ २०॥
1-38-21 a:प्रक्षिप्य प्राहसन्नित्यं मज्जतस्तान् निरीक्ष्य वै।
1-38-21 c:एवं पापसमाचारः सज्जनप्रतिबाधकः॥ २१॥
1-38-22 a:पौराणामहिते युक्तः पित्रा निर्वासितः पुरात्।
1-38-22 c:तस्य पुत्रोऽंशुमान् नाम असमञ्जस्य वीर्यवान्॥ २२॥
1-38-23 a:सम्मतः सर्वलोकस्य सर्वस्यापि प्रियंवदः।
1-38-23 c:ततः कालेन महता मतिः समभिजायत॥ २३॥
1-38-24 a:सगरस्य नरज्येष्ठ यजेयमिति निश्चिता।
1-38-24 c:स कृत्वा निश्चयं राजा सोपाध्यायगणस्तदा॥
1-38-24 e: यज्ञकर्मणि वेदज्ञो यष्टुं समुपचक्रमे॥ २४॥
 </ उपकथा;   अंशुमतः कथा>
 </कथानुक्रमणी;अष्टात्रिंशः सर्गः# सगरस्य प्रजानामुत्पत्तिस्तेन यज्ञस्यायोजनं च>

इत्यार्षे श्रीमद्रामायणे वाल्मीकीये आदिकाव्ये बालकाण्डेऽष्टात्रिंशः सर्गः॥ ३८॥
1-38-25 a:
<कथानुक्रमणी;एकोनचत्वारिंशः सर्गः# इन्द्रेण सगरयज्ञसम्बन्धिनोऽश्वस्यापहरणं सगरात्मजैर्धराया भेदनं देवैर्ब्रह्माणं प्रति वृत्तस्यास्य विनिवेदनं च>
 < उपकथा;   सगरस्य यागः>

1-39-1 a:विश्वामित्रवचः श्रुत्वा कथान्ते रघुनन्दनः।
1-39-1 c:उवाच परमप्रीतो मुनिं दीप्तमिवानलम्॥  १॥
1-39-2 a:
1-39-2 c:
1-39-3 a:श्रोतुमिच्छामि भद्रं ते विस्तरेण कथामिमाम्।
1-39-3 c:पूर्वजो मे कथं ब्रह्मन् यज्ञं वै समुपाहरत्॥  २॥
1-39-4 a:तस्य तद् वचनं श्रुत्वा कौतूहलसमन्वितः।
1-39-4 c:विश्वामित्रस्तु काकुत्स्थमुवाच प्रहसन्निव॥  ३॥
1-39-5 a:श्रूयतां विस्तरो राम सगरस्य महात्मनः।
1-39-5 c:शङ्करश्वशुरो नाम्रा हिमवानिति विश्रुतः॥  ४॥
1-39-6 a:विन्ध्यपर्वतमासाद्य निरीक्षेते परस्परम्।
1-39-6 c:तयोर्मध्ये समभवद् यज्ञः स पुरुषोत्तम॥  ५॥
1-39-7 a:स हि देशो नरव्याघ्र प्रशस्तो यज्ञकर्मणि।
1-39-7 c:तस्याश्वचर्यां काकुत्स्थ दृढधन्वा महारथः॥  ६॥
 </ उपकथा;   सगरस्य यागः>
 < उपकथा;   सगरस्य यागे इन्द्रेण अश्वस्य अपहरणम्>

1-39-8 a:अंशुमानकरोत् तात सगरस्य मते स्थितः।
1-39-8 c:तस्य पर्वणि तं यज्ञं यजमानस्य वासवः॥  ७॥

1-39-9 a:राक्षसीं तनुमास्थाय यज्ञियाश्वमपाहरत्।
1-39-9 c:ह्रियमाणे तु काकुत्स्थ तस्मिन्नश्वे महात्मनः॥  ८॥
1-39-10 a:उपाध्यायगणाः सर्वे यजमानमथाब्रुवन्।
1-39-10 c:अयं पर्वणि वेगेन यज्ञियाश्वोऽपनीयते॥  ९॥
1-39-11 a:हर्तारं जहि काकुत्स्थ हयश्चैवोपनीयताम्।
1-39-11 c:यज्ञच्छिद्रं भवत्येतत् सर्वेषामशिवाय नः॥ १०॥
1-39-12 a:तत् तथा क्रियतां राजन् यज्ञोऽच्छिद्रः कृतो भवेत्।
1-39-12 c:सोपाध्यायवचः श्रुत्वा तस्मिन् सदसि पार्थिवः॥ ११॥
 </ उपकथा;   सगरस्य यागे इन्द्रेण अश्वस्य अपहरणम्>
 < उपकथा;   सगरेण   अश्वस्य आहरणार्थं पुत्राणां नियोजनम्>

1-39-13 a:षष्टिं पुत्रसहस्राणि वाक्यमेतदुवाच ह।
1-39-13 c:गतिं पुत्रा न पश्यामि रक्षसां पुरुषर्षभाः॥ १२॥
1-39-14 a:मन्त्रपूतैर्महाभागैरास्थितो हि महाक्रतुः।
1-39-14 c:तद् गच्छथ विचिन्वध्वं पुत्रका भद्रमस्तु वः॥ १३॥
1-39-15 a:समुद्रमालिनीं सर्वां पृथिवीमनुगच्छथ।
1-39-15 c:एकैकं योजनं पुत्रा विस्तारमभिगच्छत॥ १४॥
1-39-16 a:यावत् तुरगसन्दर्शस्तावत् खनत मेदिनीम्।
1-39-16 c:तमेव हयहर्तारं मार्गमाणा ममाज्ञया॥ १५॥
1-39-17 a:दीक्षितः पौत्रसहितः सोपाध्यायगणस्त्वहम्।
1-39-17 c:इह स्थास्यामि भद्रं वो यावत् तुरगदर्शनम्॥ १६॥
1-39-18 a:ते सर्वे हृष्टमनसो राजपुत्रा महाबलाः।
1-39-18 c:जग्मुर्महीतलं राम पितुर्वचनयन्त्रिताः॥ १७॥
 </ उपकथा;   सगरेण   अश्वस्य आहरणार्थं पुत्राणां नियोजनम्>
 < उपकथा;   सगरपुत्रैः जम्बूद्वीपखननम्>

1-39-19 a:गत्वा तु पृथिवीं सर्वामदृष्ट्वा तं महाबलाः।
1-39-19 c:योजनायामविस्तारमेकैको धरणीतलम्॥
1-39-19 e: बिभिदुः पुरुषव्याघ्रा वज्रस्पर्शसमैर्भुजैः॥ १८॥
1-39-20 a:शूलैरशनिकल्पैश्च हलैश्चापि सुदारुणैः।
1-39-20 c:भिद्यमाना वसुमती ननाद रघुनन्दन॥ १९॥
1-39-21 a:नागानां वध्यमानानामसुराणां च राघव।
1-39-21 c:राक्षसानां दुराधर्षं सत्त्वानां निनदोऽभवत्॥ २०॥
1-39-22 a:योजनानां सहस्राणि षष्टिं तु रघुनन्दन।
1-39-22 c:बिभिदुर्धरणीं राम रसातलमनुत्तमम्॥ २१॥
1-39-23 a:एवं पर्वतसम्बाधं जम्बूद्वीपं नृपात्मजाः।
1-39-23 c:खनन्तो नृपशार्दूल सर्वतः परिचक्रमुः॥ २२॥
 </ उपकथा;   सगरपुत्रैः जम्बूद्वीपखननम्>
 < उपकथा;   सगरपुत्राणां विषये ब्रह्मणा देवानाम् अभयप्रदानम्>

1-39-24 a:ततो देवाः सगन्धर्वाः सासुराः सहपन्नगाः।
1-39-24 c:सम्भ्रान्तमनसः सर्वे पितामहमुपागमन्॥ २३॥
1-39-25 a:ते प्रसाद्य महात्मानं विषण्णवदनास्तदा।
1-39-25 c:ऊचुः परमसन्त्रस्ताः पितामहमिदं वचः॥ २४॥
1-39-26 a:भगवन् पृथिवी सर्वा खन्यते सगरात्मजैः।
1-39-26 c:बहवश्च महात्मानो वध्यन्ते जलचारिणः॥ २५॥
1-39-27 a:अयं यज्ञहरोऽस्माकमनेनाश्वोऽपनीयते।
1-39-27 c:इति ते सर्वभूतानि हिंसन्ति सगरात्मजाः॥ २६॥
इत्यार्षे श्रीमद्रामायणे वाल्मीकीये आदिकाव्ये बालकाण्डे एकोनचत्वारिंशः सर्गः॥ ३९॥
</कथानुक्रमणी;एकोनचत्वारिंशः सर्गः# इन्द्रेण सगरयज्ञसम्बन्धिनोऽश्वस्यापहरणं सगरात्मजैर्धराया भेदनं देवैर्ब्रह्माणं प्रति वृत्तस्यास्य विनिवेदनं च>

1-39-28 a:
<कथानुक्रमणी;चत्वारिंशः सर्गः# सगरपुत्राणां भाविनं विनाशं सूचयित्वा ब्रह्मणा देवानां शमनं भुवं खनतां सगरात्मजानां कपिलपार्श्वे गमनं तस्य रोषाग्निना तेषां भस्मीभावश्च>

1-40-1 a:देवतानां वचः श्रुत्वा भगवान् वै पितामहः।
1-40-1 c:प्रत्युवाच सुसन्त्रस्तान् कृतान्तबलमोहितान्॥  १॥
1-40-2 a:यस्येयं वसुधा कृत्स्ना वासुदेवस्य धीमतः।
1-40-2 c:महिषी माधवस्यैषा स एव भगवान् प्रभुः॥  २॥
1-40-3 a:कापिलं रूपमास्थाय धारयत्यनिशं धराम्।
1-40-3 c:तस्य कोपाग्निना दग्धा भविष्यन्ति नृपात्मजाः॥  ३॥
1-40-4 a:पृथिव्याश्चापि निर्भेदो दृष्ट एव सनातनः।
1-40-4 c:सगरस्य च पुत्राणां विनाशो दीर्घदर्शिनाम्॥  ४॥
1-40-5 a:पितामहवचः श्रुत्वा त्रयस्त्रिंशदरिन्दमाः।
1-40-5 c:देवाः परमसंहृष्टाः पुनर्जग्मुर्यथागतम्॥  ५॥
 </ उपकथा;   सगरपुत्राणां विषये ब्रह्मणा देवानाम् अभयप्रदानम्>
 < उपकथा;   सगरपुत्रैः रसातलप्रवेशः>

1-40-6 a:सगरस्य च पुत्राणां प्रादुरासीन्महास्वनः।
1-40-6 c:पृथिव्यां भिद्यमानायां निर्घातसमनिःस्वनः॥  ६॥
1-40-7 a:ततो भित्त्वा महीं सर्वां कृत्वा चापि प्रदक्षिणम्।
1-40-7 c:सहिताः सागराः सर्वे पितरं वाक्यमब्रुवन्॥  ७॥
1-40-8 a:परिक्रान्ता मही सर्वा सत्त्ववन्तश्च सूदिताः।
1-40-8 c:देवदानवरक्षांसि पिशाचोरगपन्नगाः॥  ८॥
1-40-9 a:न च पश्यामहेऽश्वं ते अश्वहर्तारमेव च।
1-40-9 c:किं करिष्याम भद्रं ते बुद्धिरत्र विचार्यताम्॥  ९॥
1-40-10 a:तेषां तद् वचनं श्रुत्वा पुत्राणां राजसत्तमः।
1-40-10 c:समन्युरब्रवीद् वाक्यं सगरो रघुनन्दन॥ १०॥
1-40-11 a:भूयः खनत भद्रं वो विभेद्य वसुधातलम्।
1-40-11 c:अश्वहर्तारमासाद्य कृतार्थाश्च निवर्तत॥ ११॥
1-40-12 a:पितुर्वचनमासाद्य सगरस्य महात्मनः।
1-40-12 c:षष्टिः पुत्रसहस्राणि रसातलमभिद्रवन्॥ १२॥
 < उपकथा;   सगरपुत्रैः चतुर्दिक्षु दिशागजस्य दर्शनम्>
<विशेषः =  भूकम्पे कारणकथनम्>

1-40-13 a:खन्यमाने ततस्तस्मिन् ददृशुः पर्वतोपमम्।
1-40-13 c:दिशागजं विरूपाक्षं धारयन्तं महीतलम्॥ १३॥
1-40-14 a:सपर्वतवनां कृत्स्नां पृथिवीं रघुनन्दन।
1-40-14 c:धारयामास शिरसा विरूपाक्षो महागजः॥ १४॥
1-40-15 a:यदा पर्वणि काकुत्स्थ विश्रमार्थं महागजः।
1-40-15 c:खेदाच्चालयते शीर्षं भूमिकम्पस्तदा भवेत्॥ १५॥
</विशेषः =  भूकम्पे कारणकथनम्>
<व्यक्तिः;   = व्यक्ति ; कथा ;   दिशागजः>

1-40-16 a:ते तं प्रदक्षिणं कृत्वा दिशापालं महागजम्।
1-40-16 c:मानयन्तो हि ते राम जग्मुर्भित्त्वा रसातलम्॥ १६॥
1-40-17 a:ततः पूर्वां दिशं भित्त्वा दक्षिणां बिभिदुः पुनः।
1-40-17 c:दक्षिणस्यामपि दिशि ददृशुस्ते महागजम्॥ १७॥
1-40-18 a:महापद्मं महात्मानं सुमहत्पर्वतोपमम्।
1-40-18 c:शिरसा धारयन्तं गां विस्मयं जग्मुरुत्तमम्॥ १८॥
1-40-19 a:ते तं प्रदक्षिणं कृत्वा सगरस्य महात्मनः।
1-40-19 c:षष्टिः पुत्रसहस्राणि पश्चिमां बिभिदुर्दिशम्॥ १९॥
1-40-20 a:पश्चिमायामपि दिशि महान्तमचलोपमम्।
1-40-20 c:दिशागजं सौमनसं ददृशुस्ते महाबलाः॥ २०॥
1-40-21 a:ते तं प्रदक्षिणं कृत्वा पृष्ट्वा चापि निरामयम्।
1-40-21 c:खनन्तः समुपाक्रान्ता दिशं सोमवतीं तदा॥ २१॥
1-40-22 a:उत्तरस्यां रघुज्येष्ठ ददृशुर्हिमपाण्डुरम्।
1-40-22 c:भद्रं भद्रेण वपुषा धारयन्तं महीमिमाम्॥ २२॥
1-40-23 a:समालभ्य ततः सर्वे कृत्वा चैनं प्रदक्षिणम्।
1-40-23 c:षष्टिः पुत्रसहस्राणि बिभिदुर्वसुधातलम्॥ २३॥
</vyakti ;= व्यक्ति ;  दिशागजः>
 </ उपकथा;   सगरपुत्रैः चतुर्दिक्षु दिशागजस्य दर्शनम्>

1-40-24 a:ततः प्रागुत्तरां गत्वा सागराः प्रथितां दिशम्।
1-40-24 c:रोषादभ्यखनन् सर्वे पृथिवीं सगरात्मजाः॥ २४॥
 </ उपकथा;   सगरपुत्रैः रसातलप्रवेशः>
 < उपकथा;   कपिलेन सगरपुत्राणां दाहः>

1-40-25 a:ते तु सर्वे महात्मानो भीमवेगा महाबलाः।
1-40-25 c:ददृशुः कपिलं तत्र वासुदेवं सनातनम्॥ २५॥
1-40-26 a:हयं च तस्य देवस्य चरन्तमविदूरतः।
1-40-26 c:प्रहर्षमतुलं प्राप्ताः सर्वे ते रघुनन्दन॥ २६॥
1-40-27 a:ते तं यज्ञहनं ज्ञात्वा क्रोधपर्याकुलेक्षणाः।
1-40-27 c:खनित्रलाङ्गलधरा नानावृक्षशिलाधराः॥ २७॥
1-40-28 a:अभ्यधावन्त सङ्क्रुद्धास्तिष्ठ तिष्ठेति चाब्रुवन्।
1-40-28 c:अस्माकं त्वं हि तुरगं यज्ञियं हृतवानसि॥ २८॥
1-40-29 a:दुर्मेधस्त्वं हि सम्प्राप्तान् विद्धि नः सगरात्मजान्।
1-40-29 c:श्रुत्वा तद् वचनं तेषां कपिलो रघुनन्दन॥ २९॥
1-40-30 a:रोषेण महताविष्टो हुङ्कारमकरोत् तदा।
1-40-30 c:ततस्तेनाप्रमेयेण कपिलेन महात्मना॥
1-40-30 e: भस्मराशीकृताः सर्वे काकुत्स्थ सगरात्मजाः॥ ३०॥
 </ उपकथा;   कपिलेन सगरपुत्राणां दाहः>
</वर्णनम्;   उपकथा;   ;= वर्णनम्;  उपकथा; गङ्गामहिमावर्णनम्>
इत्यार्षे श्रीमद्रामायणे वाल्मीकीये आदिकाव्ये बालकाण्डे चत्वारिंशः सर्गः॥ ४०॥
</कथानुक्रमणी;चत्वारिंशः सर्गः# सगरपुत्राणां भाविनं विनाशं सूचयित्वा ब्रह्मणा देवानां शमनं भुवं खनतां सगरात्मजानां कपिलपार्श्वे गमनं तस्य रोषाग्निना तेषां भस्मीभावश्च>

<कथानुक्रमणी;एकचत्वारिंशः सर्गः# सगरस्याज्ञयांशुमता रसातलं गत्वा ततो यज्ञियाश्वस्यानयनं स्वपितृव्यानां निधनवृत्तस्य वर्णनं च>
< कथा; सगरेण यज्ञसमाप्तिः>

< कथा; सगरेण अंशुमतः आदेशः>
1-41-1 a:पुत्रांश्चिरगताञ्ज्ञात्वा सगरो रघुनन्दन।
1-41-1 c:नप्तारमब्रवीद् राजा दीप्यमानं स्वतेजसा॥  १॥
1-41-2 a:शूरश्च कृतविद्यश्च पूर्वैस्तुल्योऽसि तेजसा।
1-41-2 c:पितृृणां गतिमन्विच्छ येन चाश्वोऽपवाहितः॥  २॥
1-41-3 a:अन्तर्भौमानि सत्त्वानि वीर्यवन्ति महान्ति च।
1-41-3 c:तेषां तु प्रतिघातार्थं सासिं गृह्णीष्व कार्मुकम्॥  ३॥
1-41-4 a:अभिवाद्याभिवाद्यांस्त्वं हत्वा विघ्रकरानपि।
1-41-4 c:सिद्धार्थः संनिवर्तस्व मम यज्ञस्य पारगः॥  ४॥
1-41-5 a:एवमुक्तोऽंशुमान् सम्यक् सगरेण महात्मना।
1-41-5 c:धनुरादाय खड्गं च जगाम लघुविक्रमः॥  ५॥
</ कथा; सगरेण अंशुमतः आदेशः>
1-41-6 a:स खातं पितृभिर्मार्गमन्तर्भौमं महात्मभिः।
1-41-6 c:प्रापद्यत नरज्येष्ठ तेन राज्ञाभिचोदितः॥  ६॥
<vyakti ;= व्यक्ति ;   दिशागजः>
1-41-7 a:देवदानवरक्षोभिः पिशाचपतगोरगैः।
1-41-7 c:पूज्यमानं महातेजा दिशागजमपश्यत॥  ७॥

</vyakti ;= व्यक्ति ;  दिशागजः>

<samvada ; = संवादः ;  कथा;  अंशुमतः तथा दिशागजस्य  संवादः>

1-41-8 a:स तं प्रदक्षिणं कृत्वा पृष्ट्वा चैव निरामयम्।
1-41-8 c:पितृृन् स परिपप्रच्छ वाजिहर्तारमेव च॥  ८॥
1-41-9 a:दिशागजस्तु तच्छ्रुत्वा प्रत्युवाच महामतिः।
1-41-9 c:आसमञ्ज कृतार्थस्त्वं सहाश्वः शीघ्रमेष्यसि॥  ९॥
1-41-10 a:तस्य तद् वचनं श्रुत्वा सर्वानेव दिशागजान्।
1-41-10 c:यथाक्रमं यथान्यायं प्रष्टुं समुपचक्रमे॥ १०॥
1-41-11 a:तैश्च सर्वैर्दिशापालैर्वाक्यज्ञैर्वाक्यकोविदैः।
1-41-11 c:पूजितः सहयश्चैवागन्तासीत्यभिचोदितः॥ ११॥

</ samvada ; = संवादः ;  कथा;- अंशुमतः तथा दिशागजस्य  संवादः>
< कथा; अंशुमता गरुडदर्शनम्>
1-41-12 a:तेषां तद् वचनं श्रुत्वा जगाम लघुविक्रमः।
1-41-12 c:भस्मराशीकृता यत्र पितरस्तस्य सागराः॥ १२॥
1-41-13 a:स दुःखवशमापन्नस्त्वसमञ्जसुतस्तदा।
1-41-13 c:चुक्रोश परमार्तस्तु वधात् तेषां सुदुःखितः॥ १३॥
1-41-14 a:यज्ञियं च हयं तत्र चरन्तमविदूरतः।
1-41-14 c:ददर्श पुरुषव्याघ्रो दुःखशोकसमन्वितः॥ १४॥
1-41-15 a:स तेषां राजपुत्राणां कर्तुकामो जलक्रियाम्।
1-41-15 c:स जलार्थी महातेजा न चापश्यज्जलाशयम्॥ १५॥
1-41-16 a:विसार्य निपुणां दृष्टिं ततोऽपश्यत् खगाधिपम्।
1-41-16 c:पितृृणां मातुलं राम सुपर्णमनिलोपमम्॥ १६॥

</ कथा; अंशुमता गरुडदर्शनम्>
<samvada ; =  संवादः ; कथा; अंशुमतः गरुडस्य च संवादः>
1-41-17 a:स चैनमब्रवीद् वाक्यं वैनतेयो महाबलः।
1-41-17 c:मा शुचः पुरुषव्याघ्र वधोऽयं लोकसम्मतः॥ १७॥
1-41-18 a:कपिलेनाप्रमेयेण दग्धा हीमे महाबलाः।
1-41-18 c:सलिलं नाहर्सि प्राज्ञ दातुमेषां हि लौकिकम्॥ १८॥
1-41-19 a:गङ्गा हिमवतो ज्येष्ठा दुहिता पुरुषर्षभ।
1-41-19 c:तस्यां कुरु महाबाहो पितृृणां सलिलक्रियाम्॥ १९॥
1-41-20 a:भस्मराशीकृतानेतान् प्लावयेल्लोकपावनी।
1-41-20 c:तया क्लिन्नमिदं भस्म गङ्गया लोककान्तया॥
1-41-20 e: षष्टिं पुत्रसहस्राणि स्वर्गलोकं गमिष्यति॥ २०॥
1-41-21 a:निर्गच्छाश्वं महाभाग सङ्गृह्य पुरुषर्षभ।
1-41-21 c:यज्ञं पैतामहं वीर निर्वर्तयितुमर्हसि॥ २१॥
1-41-22 a:सुपर्णवचनं श्रुत्वा सोऽंशुमानतिवीर्यवान्।
1-41-22 c:त्वरितं हयमादाय पुनरायान्महातपाः॥ २२॥

</samvada ; = संवादः ; कथा; अंशुमतः गरुडस्य च संवादः>
< कथा; अंशुमता सगरसमीपे आगमनम्>
1-41-23 a:ततो राजानमासाद्य दीक्षितं रघुनन्दन।
1-41-23 c:न्यवेदयद् यथावृत्तं सुपर्णवचनं तथा॥ २३॥
1-41-24 a:तच्छ्रुत्वा घोरसङ्काशं वाक्यमंशुमतो नृपः।
1-41-24 c:यज्ञं निर्वर्तयामास यथाकल्पं यथाविधि॥ २४॥
1-41-25 a:स्वपुरं त्वगमच्छ्रीमानिष्टयज्ञो महीपतिः।
1-41-25 c:गङ्गायाश्चागमे राजा निश्चयं नाध्यगच्छत॥ २५॥
1-41-26 a:अगत्वा निश्चयं राजा कालेन महता महान्।
1-41-26 c:त्रिंशद्वर्षसहस्राणि राज्यं कृत्वा दिवं गतः॥ २६॥
</ कथा;  अंशुमता सगरसमीपे आगमनम्>

</ कथा; सगरेण यज्ञसमाप्तिः>
</कथानुक्रमणी;एकचत्वारिंशः सर्गः# सगरस्याज्ञयांशुमता रसातलं गत्वा ततो यज्ञियाश्वस्यानयनं स्वपितृव्यानां निधनवृत्तस्य वर्णनं च>
इत्यार्षे श्रीमद्रामायणे वाल्मीकीये आदिकाव्ये बालकाण्डे एकचत्वारिंशः सर्गः॥ ४१॥
1-41-27 a:
<कथानुक्रमणी;द्विचत्वारिंशः सर्गः# अंशुमतो भगीरथस्य च तपस्या ब्रह्मणा भगीरथस्याभीष्टं वरं प्रदाय गङ्गां धारयितुं शिवस्य प्रसादनार्थं प्रयतितुं तस्मै सम्मतिदानम्>
< कथा; अंशुमतः तपश्चर्या>
1-42-1 a:कालधर्मं गते राम सगरे प्रकृतीजनाः।
1-42-1 c:राजानं रोचयामासुरंशुमन्तं सुधार्मिकम्॥  १॥
1-42-2 a:स राजा सुमहानासीदंशुमान् रघुनन्दन।
1-42-2 c:तस्य पुत्रो महानासीद् दिलीप इति विश्रुतः॥  २॥
1-42-3 a:तस्मै राज्यं समादिश्य दिलीपे रघुनन्दन।
1-42-3 c:हिमवच्छिखरे रम्ये तपस्तेपे सुदारुणम्॥  ३॥
1-42-4 a:द्वात्रिंशच्छतसाहस्रं वर्षाणि सुमहायशाः।
1-42-4 c:तपोवनगतो राजा स्वर्गं लेभे तपोधनः॥  ४॥
</ कथा; अंशुमतः तपश्चर्या>
< कथा; दिलीपस्य कथा>
1-42-5 a:दिलीपस्तु महातेजाः श्रुत्वा पैतामहं वधम्।
1-42-5 c:दुःखोपहतया बुद्ध्या निश्चयं नाध्यगच्छत॥  ५॥
1-42-6 a:कथं गङ्गावतरणं कथं तेषां जलक्रिया।
1-42-6 c:तारयेयं कथं चैतानिति चिन्तापरोऽभवत्॥  ६॥
<vyakti ;= व्यक्ति ;  भगीरथः>
1-42-7 a:तस्य चिन्तयतो नित्यं धर्मेण विदितात्मनः।
1-42-7 c:पुत्रो भगीरथो नाम जज्ञे परमधार्मिकः॥  ७॥
1-42-8 a:दिलीपस्तु महातेजा यज्ञैर्बहुभिरिष्टवान्।
1-42-8 c:त्रिंशद्वर्षसहस्राणि राजा राज्यमकारयत्॥  ८॥
1-42-9 a:अगत्वा निश्चयं राजा तेषामुद्धरणं प्रति।
1-42-9 c:व्याधिना नरशार्दूल कालधर्ममुपेयिवान्॥  ९॥
1-42-10 a:इन्द्रलोकं गतो राजा स्वार्जितेनैव कर्मणा।
1-42-10 c:राज्ये भगीरथं पुत्रमभिषिच्य नरर्षभः॥ १०॥
</ कथा; दिलीपकथा>
< कथा; भगीरथेन ब्रह्माणं प्रति तपश्चर्या >
1-42-11 a:भगीरथस्तु राजर्षिर्धार्मिको रघुनन्दन।
1-42-11 c:अनपत्यो महाराजः प्रजाकामः स च प्रजाः॥ ११॥
1-42-12 a:मन्त्रिष्वाधाय तद् राज्यं गङ्गावतरणे रतः।
1-42-12 c:तपो दीर्घं समातिष्ठद् गोकर्णे रघुनन्दन॥ १२॥
1-42-13 a:ऊर्ध्वबाहुः पञ्चतपा मासाहारो जितेन्द्रियः।
1-42-13 c:तस्य वर्षसहस्राणि घोरे तपसि तिष्ठतः॥ १३॥
1-42-14 a:अतीतानि महाबाहो तस्य राज्ञो महात्मनः।
1-42-14 c:सुप्रीतो भगवान् ब्रह्मा प्रजानां प्रभुरीश्वरः॥ १४॥

<samvada ; = संवादः ; कथा;भगीरथस्य तथा ब्रह्मणः संवादः>
1-42-15 a:ततः सुरगणैः सार्धमुपागम्य पितामहः।
1-42-15 c:भगीरथं महात्मानं तप्यमानमथाब्रवीत्॥ १५॥
1-42-16 a:भगीरथ महाराज प्रीतस्तेऽहं जनाधिप।
1-42-16 c:तपसा च सुतप्तेन वरं वरय सुव्रत॥ १६॥
1-42-17 a:तमुवाच महातेजाः सर्वलोकपितामहम्।
1-42-17 c:भगीरथो महाबाहुः कृताञ्जलिपुटः स्थितः॥ १७॥
1-42-18 a:यदि मे भगवान् प्रीतो यद्यस्ति तपसःफलम्।
1-42-18 c:सगरस्यात्मजाः सर्वे मत्तः सलिलमाप्नुयुः॥ १८॥
1-42-19 a:गङ्गायाः सलिलक्लिन्ने भस्मन्येषां महात्मनाम्।
1-42-19 c:स्वर्गं गच्छेयुरत्यन्तं सर्वे च प्रपितामहाः॥ १९॥
1-42-20 a:देव याचे ह सन्तत्यै नावसीदेत् कुलं च नः।
1-42-20 c:इक्ष्वाकूणां कुले देव एष मेऽस्तु वरः परः॥ २०॥
1-42-21 a:उक्तवाक्यं तु राजानं सर्वलोकपितामहः।
1-42-21 c:प्रत्युवाच शुभां वाणीं मधुरां मधुराक्षराम्॥ २१॥
1-42-22 a:मनोरथो महानेष भगीरथ महारथ।
1-42-22 c:एवं भवतु भद्रं ते इक्ष्वाकुकुलवर्धन॥ २२॥
1-42-23 a:इयं हैमवती ज्येष्ठा गङ्गा हिमवतः सुता।
1-42-23 c:तां वै धारयितुं राजन् हरस्तत्र नियुज्यताम्॥ २३॥
1-42-24 a:गङ्गायाः पतनं राजन् पृथिवी न सहिष्यते।
1-42-24 c:तां वै धारयितुं राजन् नान्यं पश्यामि शूलिनः॥ २४॥
1-42-25 a:तमेवमुक्त्वा राजानं गङ्गां चाभाष्य लोककृत्।
1-42-25 c:जगाम त्रिदिवं देवैः सर्वैः सह मरुद्गणैः॥ २५॥
</samvada ; = संवादः ; कथा; भगीरथस्य तथा ब्रह्मणः संवादः>
</ कथा; भगीरथेन ब्रह्माणं प्रति तपश्चर्या>
</कथानुक्रमणी;द्विचत्वारिंशः सर्गः# अंशुमतो भगीरथस्य च तपस्या ब्रह्मणा भगीरथस्याभीष्टं वरं प्रदाय गङ्गां धारयितुं शिवस्य प्रसादनार्थं प्रयतितुं तस्मै सम्मतिदानम्>

इत्यार्षे श्रीमद्रामायणे वाल्मीकीये आदिकाव्ये बालकाण्डे द्विचत्वारिंशः सर्गः॥ ४२॥
1-42-26 a:
<कथानुक्रमणी;त्रिचत्वारिंशः सर्गः# भगीरथस्य तपसा तुष्टेन शिवेन गङ्गां शिरसि धारयित्वा तस्या बिन्दुसरोवरे त्यागस्तत्र स्वात्मानं सप्तसु धारासु संविभज्य भागीरथ्या भगीरथमनुगम्य तत्पितृृणामुद्धरणं च>
< कथा; गङ्गावतरणमाहात्म्यम्>
<vyakti ;= व्यक्ति;  गङ्गा>
< कथा; भगीरथेन रुद्रं प्रति तपश्चर्या>
1-43-1 a:देवदेवे गते तस्मिन् सोऽङ्गुष्ठाग्रनिपीडिताम्।
1-43-1 c:कृत्वा वसुमतीं राम वत्सरं समुपासत॥  १॥
1-43-2 a:अथ संवत्सरे पूर्णे सर्वलोकनमस्कृतः।
1-43-2 c:उमापतिः पशुपती राजानमिदमब्रवीत्॥  २॥
1-43-3 a:प्रीतस्तेऽहं नरज्येष्ठ करिष्यामि तव प्रियम्।
1-43-3 c:शिरसा धारयिष्यामि शैलराजसुतामहम्॥  ३॥
</ कथा; भगीरथेन रुद्रं प्रति तपश्चर्या>
< कथा; गङ्गायाः भूमौ अवतरणम्>
1-43-4 a:ततो हैमवती ज्येष्ठा सर्वलोकनमस्कृता।
1-43-4 c:तदा सातिमहद्रूपं कृत्वा वेगं च दुःसहम्॥  ४॥
1-43-5 a:आकाशादपतद् राम शिवे शिवशिरस्युत।
1-43-5 c:अचिन्तयच्च सा देवी गङ्गा परमदुर्धरा॥  ५॥
1-43-6 a:विशाम्यहं हि पातालं स्रोतसा गृह्य शङ्करम्।
1-43-6 c:तस्यावलेपनं ज्ञात्वा क्रुद्धस्तु भगवान् हरः॥  ६॥
1-43-7 a:तिरोभावयितुं बुद्धिं चक्रे त्रिनयनस्तदा।
1-43-7 c:सा तस्मिन् पतिता पुण्या पुण्ये रुद्रस्य मूर्धनि॥  ७॥
1-43-8 a:हिमवत्प्रतिमे राम जटामण्डलगह्वरे।
1-43-8 c:सा कथञ्चिन्महीं गन्तुं नाशक्रोद् यत्नमास्थिता॥  ८॥
1-43-9 a:नैव सा निर्गमं लेभे जटामण्डलमन्ततः।
1-43-9 c:तत्रैवाबभ्रमद् देवी संवत्सरगणान् बहून्॥  ९॥
</ कथा; गङ्गायाः भूमौ अवतरणम्>
< कथा; रुद्रेण गङ्गायाः भूमौ विसर्जनम्>
< कथा; बिन्दुसरसः उत्प्तत्तिः>
1-43-10 a:तामपश्यत् पुनस्तत्र तपः परममास्थितः।
1-43-10 c:स तेन तोषितश्चासीदत्यन्तं रघुनन्दन॥ १०॥
1-43-11 a:विससर्ज ततो गङ्गां हरो बिन्दुसरः प्रति।
1-43-11 c:तस्यां विसृज्यमानायां सप्त स्रोतांसि जज्ञिरे॥ ११॥
</ कथा; बिन्दुसरसः उत्प्तत्तिः>
</ कथा;- रुद्रेण गङ्गायाः भूमौ विसर्जनम्>
< कथा; गङ्गायाः सप्तधा विभागः>
1-43-12 a:ह्लादिनी पावनी चैव नलिनी च तथैव च।
1-43-12 c:तिस्रः प्राचीं दिशं जग्मुर्गङ्गाः शिवजलाः शुभाः॥ १२॥
1-43-13 a:सुचक्षुश्चैव सीता च सिन्धुश्चैव महानदी।
1-43-13 c:तिस्रश्चैता दिशं जग्मुः प्रतीचीं तु दिशं शुभाः॥ १३॥
1-43-14 a:सप्तमी चान्वगात् तासां भगीरथरथं तदा।
1-43-14 c:भगीरथोऽपि राजर्षिर्दिव्यं स्यन्दनमास्थितः॥ १४॥
</ कथा; गङ्गायाः सप्तधा विभागः>
< कथा; गङ्गाप्रवाहवर्णनम् >
1-43-15 a:प्रायादग्रे महातेजा गङ्गा तं चाप्यनुव्रजत्।
1-43-15 c:गगनाच्छङ्करशिरस्ततो धरणिमागता॥ १५॥
1-43-16 a:असर्पत जलं तत्र तीव्रशब्दपुरस्कृतम्।
1-43-16 c:मत्स्यकच्छपसङ्घैश्च शिंशुमारगणैस्तथा॥ १६॥
1-43-17 a:पतद्भिः पतितैश्चैव व्यरोचत वसुन्धरा।
1-43-17 c:ततो देवर्षिगन्धर्वा यक्षसिद्धगणास्तथा॥ १७॥
1-43-18 a:व्यलोकयन्त ते तत्र गगनाद् गां गतां तदा।
1-43-18 c:विमानैर्नगराकारैहर्यैर्गजवरैस्तदा ॥ १८॥
1-43-19 a:पारिप्लवगताश्चापि देवतास्तत्र विष्ठिताः।
1-43-19 c:तदद्भुतमिमं लोके गङ्गावतरमुत्तमम्॥ १९॥

< कथा;गङ्गायाः दर्थनार्थं देवानाम् आगमनम्>

1-43-20 a:दिदृक्षवो देवगणाः समीयुरमितौजसः।
1-43-20 c:सम्पतद्भिः सुरगणैस्तेषां चाभरणौजसा॥ २०॥
1-43-21 a:शतादित्यमिवाभाति गगनं गततोयदम्।
1-43-21 c:शिंशुमारोरगगणैर्मीनैरपि च चञ्चलैः॥ २१॥
1-43-22 a:विद्युद्भिरिव विक्षिप्तैराकाशमभवत् तदा।
1-43-22 c:पाण्डुरैः सलिलोत्पीडैः कीर्यमाणैः सहस्रधा॥ २२॥
1-43-23 a:शारदाभ्रैरिवाकीर्णं गगनं हंससम्प्लवैः।
1-43-23 c:क्वचिद् द्रुततरं याति कुटिलं क्वचिदायतम्॥ २३॥
</ कथा; गङ्गायाः दर्थनार्थं देवानाम् आगमनम्>

1-43-24 a:विनतं क्वचिदुद्भूतं क्वचिद् याति शनैः शनैः।
1-43-24 c:सलिलेनैव सलिलं क्वचिदभ्याहतं पुनः॥ २४॥
1-43-25 a:मुहुरूर्ध्वपथं गत्वा पपात वसुधां पुनः।
1-43-25 c:तच्छङ्करशिरोभ्रष्टं भ्रष्टं भूमितले पुनः॥ २५॥
</ कथा; गङ्गाप्रवाहवर्णनम्>
<कथा ;= गङ्गयाः महिमा>
1-43-26 a:व्यरोचत तदा तोयं निर्मलं गतकल्मषम्।
1-43-26 c:तत्रर्षिगणगन्धर्वा वसुधातलवासिनः॥ २६॥
1-43-27 a:भवाङ्गपतितं तोयं पवित्रमिति पस्पृशुः।
1-43-27 c:शापात् प्रपतिता ये च गगनाद् वसुधातलम्॥ २७॥
1-43-28 a:कृत्वा तत्राभिषेकं ते बभूवुर्गतकल्मषाः।
1-43-28 c:धूतपापाः पुनस्तेन तोयेनाथ शुभान्विताः॥ २८॥
1-43-29 a:पुनराकाशमाविश्य स्वाँल्लोकान् प्रतिपेदिरे।
1-43-29 c:मुमुदे मुदितो लोकस्तेन तोयेन भास्वता॥ २९॥
1-43-30 a:कृताभिषेको गङ्गायां बभूव गतकल्मषः।
1-43-30 c:भगीरथो हि राजर्षिर्दिव्यं स्यन्दनमास्थितः॥ ३०॥
</ कथा;-  गङ्गयाः महिमा>
< कथा; भगीरथेन गङ्गानुगमनम्>
1-43-31 a:प्रायादग्रे महाराजस्तं गङ्गा पृष्ठतोऽन्वगात्।
1-43-31 c:देवाः सर्षिगणाः सर्वे दैत्यदानवराक्षसाः॥ ३१॥
1-43-32 a:गन्धर्वयक्षप्रवराः सकिन्नरमहोरगाः।
1-43-32 c:सर्पाश्चाप्सरसो राम भगीरथरथानुगाः॥ ३२॥
1-43-33 a:गङ्गामन्वगमन् प्रीताः सर्वे जलचराश्च ये।
1-43-33 c:यतो भगीरथो राजा ततो गङ्गा यशस्विनी॥ ३३॥

</ कथा; भगीरथेन गङ्गानुगमनम्>
< कथा; जह्नुमहर्षेः यज्ञवाटे गङ्गा>
< कथा; गङ्गायाः जाह्नवी इति नामकरणम्>
1-43-34 a:जगाम सरितां ज्येष्ठा सर्वपापप्रणाशिनी।
1-43-34 c:ततो हि यजमानस्य जह्नोरद्भुतकर्मणः॥ ३४॥
1-43-35 a:गङ्गा सम्प्लावयामास यज्ञवाटं महात्मनः।
1-43-35 c:तस्यावलेपनं ज्ञात्वा क्रुद्धो जह्नुश्च राघव॥ ३५॥
1-43-36 a:अपिबत् तु जलं सर्वं गङ्गायाः परमाद्भुतम्।
1-43-36 c:ततो देवाः सगन्धर्वा ऋषयश्च सुविस्मिताः॥ ३६॥
1-43-37 a:पूजयन्ति महात्मानं जह्नुं पुरुषसत्तमम्।
1-43-37 c:गङ्गां चापि नयन्ति स्म दुहितृत्वे महात्मनः॥ ३७॥
1-43-38 a:ततस्तुष्टो महातेजाः श्रोत्राभ्यामसृजत् प्रभुः।
1-43-38 c:तस्माज्जह्नुसुता गङ्गा प्रोच्यते जाह्नवीति च॥ ३८॥
</ कथा; गङ्गायाः जाह्नवी इति नामकरणम्>
</ कथा; जह्नुमहर्षेः यज्ञवाटे गङ्गा>
< कथा; गङ्गाजलेन रसातले सगरपुत्राणां मुक्तिः>
1-43-39 a:जगाम च पुनर्गङ्गा भगीरथरथानुगा।
1-43-39 c:सागरं चापि सम्प्राप्ता सा सरित्प्रवरा तदा॥ ३९॥
1-43-40 a:रसातलमुपागच्छत् सिद्ध्यर्थं तस्य कर्मणः।
1-43-40 c:भगीरथोऽपि राजर्षिर्गङ्गामादाय यत्नतः॥ ४०॥
1-43-41 a:पितामहान् भस्मकृतानपश्यद् गतचेतनः।
1-43-41 c:अथ तद्भस्मनां राशिं गङ्गासलिलमुत्तमम्॥
1-43-41 e: प्लावयत् पूतपाप्मानः स्वर्गं प्राप्ता रघूत्तम॥ ४१॥
</ कथा; गङ्गाजलेन रसातले सगरपुत्राणां मुक्तिः>
</कथानुक्रमणी;त्रिचत्वारिंशः सर्गः# भगीरथस्य तपसा तुष्टेन शिवेन गङ्गां शिरसि धारयित्वा तस्या बिन्दुसरोवरे त्यागस्तत्र स्वात्मानं सप्तसु धारासु संविभज्य भागीरथ्या भगीरथमनुगम्य तत्पितृृणामुद्धरणं च>

इत्यार्षे श्रीमद्रामायणे वाल्मीकीये आदिकाव्ये बालकाण्डे त्रिचत्वारिंशः सर्गः॥ ४३॥
1-43-42 a:
<कथानुक्रमणी;चतुश्चत्वाङ्क्षरशः सर्गः# भगीरथं प्रशस्य ब्रह्मणा तस्मै गङ्गाजलेन पितृतर्पणं कर्तुमनुज्ञादानं तत्सर्वं कृत्वा भगीरथस्य स्वपुरे गमनं गङ्गावतरणोपाख्यानस्य महिमा च>
< कथा; ब्रह्मणा भगीरथस्य अनुग्रहः>

< कथा; सगरपुत्राणां सद्गतिः>
1-44-1 a:स गत्वा सागरं राजा गङ्गयानुगतस्तदा।
1-44-1 c:प्रविवेश तलं भूमेर्यत्र ते भस्मसात्कृताः॥  १॥
1-44-2 a:भस्मन्यथाप्लुते राम गङ्गायाः सलिलेन वै।
1-44-2 c:सर्वलोकप्रभुर्ब्रह्मा राजानमिदमब्रवीत्॥  २॥
1-44-3 a:तारिता नरशार्दूल दिवं याताश्च देववत्।
1-44-3 c:षष्टिः पुत्रसहस्राणि सगरस्य महात्मनः॥  ३॥
1-44-4 a:सागरस्य जलं लोके यावत्स्थास्यति पार्थिव।
1-44-4 c:सगरस्यात्मजाः सर्वे दिवि स्थास्यन्ति देववत्॥  ४॥
</ कथा; सगरपुत्राणां सद्गतिः>

1-44-5 a:इयं च दुहिता ज्येष्ठा तव गङ्गा भविष्यति।
1-44-5 c:त्वत्कृतेन च नाम्राथ लोके स्थास्यति विश्रुता॥  ५॥
< कथा; गङ्गायाः नामान्तराणि>
1-44-6 a:गङ्गा त्रिपथगा नाम दिव्या भागीरथीति च।
1-44-6 c:त्रीन् पथो भावयन्तीति तस्मात् त्रिपथगा स्मृता॥  ६॥
</ कथा; गङ्गायाः नामान्तराणि>
1-44-7 a:पितामहानां सर्वेषां त्वमत्र मनुजाधिप।
1-44-7 c:कुरुष्व सलिलं राजन् प्रतिज्ञामपवर्जय॥  ७॥
1-44-8 a:पूर्वकेण हि ते राजंस्तेनातियशसा तदा।
1-44-8 c:धर्मिणां प्रवरेणाथ नैष प्राप्तो मनोरथः॥  ८॥
1-44-9 a:तथैवांशुमता वत्स लोकेऽप्रतिमतेजसा।
1-44-9 c:गङ्गां प्रार्थयता नेतुं प्रतिज्ञा नापवर्जिता॥  ९॥
1-44-10 a:राजर्षिणा गुणवता महर्षिसमतेजसा।
1-44-10 c:मत्तुल्यतपसा चैव क्षत्रधर्मस्थितेन च॥ १०॥
1-44-11 a:दिलीपेन महाभाग तव पित्रातितेजसा।
1-44-11 c:पुनर्न शकिता नेतुं गङ्गां प्रार्थयतानघ॥ ११॥
1-44-12 a:सा त्वया समतिक्रान्ता प्रतिज्ञा पुरुषर्षभ।
1-44-12 c:प्राप्तोऽसि परमं लोके यशः परमसम्मतम्॥ १२॥
1-44-13 a:तच्च गङ्गावतरणं त्वया कृतमरिन्दम।
1-44-13 c:अनेन च भवान् प्राप्तो धर्मस्यायतनं महत्॥ १३॥
1-44-14 a:प्लावयस्व त्वमात्मानं नरोत्तम सदोचिते।
1-44-14 c:सलिले पुरुषज्येष्ठ शुचिः पुण्यफलो भव॥ १४॥
1-44-15 a:पितामहानां सर्वेषां कुरुष्व सलिलक्रियाम्।
1-44-15 c:स्वस्ति तेऽस्तु गमिष्यामि स्वं लोकं गम्यतां नृप॥ १५॥
1-44-16 a:इत्येवमुक्त्वा देवेशः सर्वलोकपितामहः।
1-44-16 c:यथागतं तथागच्छद् देवलोकं महायशाः॥ १६॥
</ कथा;ब्रह्मणा भगीरथस्य अनुग्रहः>

1-44-17 a:भगीरथस्तु राजर्षिः कृत्वा सलिलमुत्तमम्।
1-44-17 c:यथाक्रमं यथान्यायं सागराणां महायशाः॥ १७॥
1-44-18 a:कृतोदकः शुची राजा स्वपुरं प्रविवेश ह।
1-44-18 c:समृद्धार्थो नरज्येष्ठ स्वराज्यं प्रशशास ह॥ १८॥
1-44-19 a:प्रमुमोद च लोकस्तं नृपमासाद्य राघव।
1-44-19 c:नष्टशोकः समृद्धार्थो बभूव विगतज्वरः॥ १९॥
</ कथा; भगीरथः>
1-44-20 a:एष ते राम गङ्गाया विस्तरोऽभिहितो मया।
1-44-20 c:स्वस्ति प्राप्नुहि भद्रं ते सन्ध्याकालोऽतिवर्तते॥ २०॥
1-44-21 a:धन्यं यशस्यमायुष्यं पुत्र्यंं स्वग्र्यमथापि च।
1-44-21 c:यः श्रावयति विप्रेषु क्षत्रियेष्वितरेषु च॥ २१॥
1-44-22 a:प्रीयन्ते पितरस्तस्य प्रीयन्ते दैवतानि च।
1-44-22 c:इदमाख्यानमायुष्यं गङ्गावतरणं शुभम्॥ २२॥
1-44-23 a:यः शृणोति च काकुत्स्थ सर्वान् कामानवाप्नुयात्।
1-44-23 c:सर्वे पापाः प्रणश्यन्ति आयुः कीर्तिश्च वर्धते॥ २३॥
</व्यक्तिः;   व्यक्तिः  = गङ्गा>
</ कथा; गङ्गावतरणमाहात्म्यम् >
</कथानुक्रमणी;चतुश्चत्वाङ्क्षरशः सर्गः# भगीरथं प्रशस्य ब्रह्मणा तस्मै गङ्गाजलेन पितृतर्पणं कर्तुमनुज्ञादानं तत्सर्वं कृत्वा भगीरथस्य स्वपुरे गमनं गङ्गावतरणोपाख्यानस्य महिमा च>

इत्यार्षे श्रीमद्रामायणे वाल्मीकीये आदिकाव्ये बालकाण्डे चतुश्चत्वारिंशः सर्गः॥ ४४॥
1-44-24 a:
<कथानुक्रमणी;पञ्चचत्वाङ्क्षरशः सर्गः# देवैर्दैत्यैश्च क्षीरसागरस्य मन्थनं रुद्रेण हालाहलविषस्य पानं भगवतो विष्णोः साहाय्येन मन्दराचलस्य पातालतः समुद्धारस्तेन सागरस्य मन्थनं धन्वन्तरेरप्सरसां वारुण्या उच्चैःश्रवसः कौस्तुभस्यामृतस्य च ततः प्रादुर्भावः देवासुरसङ्ग्रामे दैत्यानां संहारश्च>
< कथा; रामेण लक्ष्मणेन च  गङ्गायाः तरणम्>
1-45-1 a:विश्वामित्रवचः श्रुत्वा राघवः सहलक्ष्मणः।
1-45-1 c:विस्मयं परमं गत्वा विश्वामित्रमथाब्रवीत्॥  १॥
1-45-2 a:अत्यद्भुतमिदं ब्रह्मन् कथितं परमं त्वया।
1-45-2 c:गङ्गावतरणं पुण्यं सागरस्यापि पूरणम्॥  २॥
1-45-3 a:क्षणभूतेव नौ रात्रिः संवृत्तेयं परन्तप।
1-45-3 c:इमां चिन्तयतोः सर्वां निखिलेन कथां तव॥  ३॥
1-45-4 a:तस्य सा शर्वरी सर्वा मम सौमित्रिणा सह।
1-45-4 c:जगाम चिन्तयानस्य विश्वामित्र कथां शुभाम्॥  ४॥
1-45-5 a:ततः प्रभाते विमले विश्वामित्रं तपोधनम्।
1-45-5 c:उवाच राघवो वाक्यं कृताह्निकमरिन्दमः॥  ५॥
1-45-6 a:गता भगवती रात्रिः श्रोतव्यं परमं श्रुतम्।
1-45-6 c:तराम सरितां ज्येष्ठां पुण्यां त्रिपथगां नदीम्॥  ६॥
1-45-7 a:नौरेषा हि सुखास्तीर्णा ऋषीणां पुण्यकर्मणाम्।
1-45-7 c:भगवन्तमिह प्राप्तं ज्ञात्वा त्वरितमागता॥  ७॥
1-45-8 a:तस्य तद् वचनं श्रुत्वा राघवस्य महात्मनः।
1-45-8 c:सन्तारं कारयामास सर्षिसङ्घस्य कौशिकः॥  ८॥

</ कथा; रामेण लक्ष्मणेन च  गङ्गायाः तरणम्>
< कथा; विशालानगर्याः कथा>
1-45-9 a:उत्तरं तीरमासाद्य सम्पूज्यर्षिगणं ततः।
1-45-9 c:गङ्गाकूले निविष्टास्ते विशालां ददृशुः पुरीम्॥  ९॥
1-45-10 a:ततो मुनिवरस्तूर्णं जगाम सहराघवः।
1-45-10 c:विशालां नगरीं रम्यां दिव्यां स्वर्गोपमां तदा॥ १०॥
1-45-11 a:अथ रामो महाप्राज्ञो विश्वामित्रं महामुनिम्।
1-45-11 c:पप्रच्छ प्राञ्जलिर्भूत्वा विशालामुत्तमां पुरीम्॥ ११॥
1-45-12 a:कतमो राजवंशोऽयं विशालायां महामुने।
1-45-12 c:श्रोतुमिच्छामि भद्रं ते परं कौतूहलं हि मे॥ १२॥
1-45-13 a:तस्य तद् वचनं श्रुत्वा रामस्य मुनिपुङ्गवः।
1-45-13 c:आख्यातुं तत्समारेभे विशालायाः पुरातनम्॥ १३॥
1-45-14 a:श्रूयतां राम शक्रस्य कथां कथयतः श्रुताम्।
1-45-14 c:अस्मिन् देशे हि यद् वृत्तं शृणु तत्त्वेन राघव॥ १४॥

< कथा; क्षीरसमुद्रमथनकथा>
1-45-15 a:पूर्वं कृतयुगे राम दितेः पुत्रा महाबलाः।
1-45-15 c:अदितेश्च महाभागा वीर्यवन्तः सुधार्मिकाः॥ १५॥
1-45-16 a:ततस्तेषां नरव्याघ्र बुद्धिरासीन्महात्मनाम्।
1-45-16 c:अमरा विजराश्चैव कथं स्यामो निरामयाः॥ १६॥
1-45-17 a:तेषां चिन्तयतां तत्र बुद्धिरासीद् विपश्चिताम्।
1-45-17 c:क्षीरोदमथनं कृत्वा रसं प्राप्स्याम तत्र वै॥ १७॥
<vyakti ;= व्यक्ति ;  मन्दराचलः>
<vyakti ;= व्यक्ति ; - वासुकिः>
1-45-18 a:ततो निश्चित्य मथनं योक्त्रं कृत्वा च वासुकिम्।
1-45-18 c:मन्थानं मन्दरं कृत्वा ममन्थुरमितौजसः॥ १८॥
</vyakti ;= व्यक्ति ;  वासुकिः>

< कथा; हालाहलविषस्य उत्पतिः>
< कथा; रुद्रेण हालाहलविषपानम् >
<vyakti ;= व्यक्ति ;  रुद्रः >
1-45-19 a:अथ वर्षसहस्रेण योक्त्रसर्पशिरांसि च।
1-45-19 c:वमन्तोऽतिविषं तत्र ददंशुर्दशनैः शिलाः॥ १९॥
1-45-20 a:उत्पपाताग्निसङ्काशं हालाहलमहाविषम्।
1-45-20 c:तेन दग्धं जगत् सर्वं सदेवासुरमानुषम्॥ २०॥
1-45-21 a:अथ देवा महादेवं शङ्करं शरणार्थिनः।
1-45-21 c:जग्मुः पशुपतिं रुद्रं त्राहि त्राहीति तुष्टुवुः॥ २१॥
<विशेषकथा - रुद्राय हालाहलविषपानार्थं भगवतः आदेशः >
1-45-22 a:एवमुक्तस्ततो देवैर्देवदेवेश्वरः प्रभुः।
1-45-22 c:प्रादुरासीत् ततोऽत्रैव शङ्खचक्रधरो हरिः॥ २२॥
1-45-23 a:उवाचैनं स्मितं कृत्वा रुद्रं शूलधरं हरिः।
1-45-23 c:दैवतैर्मथ्यमाने तु यत्पूर्वं समुपस्थितम्॥ २३॥
1-45-24 a:तत् त्वदीयं सुरज्येष्ठ सुराणामग्रतो हि यत्।
1-45-24 c:अग्रपूजामिह स्थित्वा गृहाणेदं विषं प्रभो॥ २४॥
1-45-25 a:इत्युक्त्वा च सुरज्येष्ठस्तत्रैवान्तरधीयत।
1-45-25 c:देवतानां भयं दृष्ट्वा श्रुत्वा वाक्यं तु शार्ङ्गिणः॥ २५॥
</ कथा; विशेषकथा - रुद्राय हालाहलविषपानार्थं भगवतः आदेशः >

1-45-26 a:हालाहलं विषं घोरं सञ्जग्राहामृतोपमम्।
1-45-26 c:देवान् विसृज्य देवेशो जगाम भगवान् हरः॥ २६॥
</ कथा;  रुद्रः>

</ कथा;  रुद्रेण हालाहलविषपानम् >
</ कथा;  हालाहलविषस्य उत्पतिः>

< कथा; भगवता कूर्मरूपेण अवतारः >

1-45-27 a:ततो देवासुराः सर्वे ममन्थू रघुनन्दन।
1-45-27 c:प्रविवेशाथ पातालं मन्थानः पर्वतोत्तमः॥ २७॥
1-45-28 a:ततो देवाः सगन्धर्वास्तुष्टुवुर्मधुसूदनम्।
1-45-28 c:त्वं गतिः सर्वभूतानां विशेषेण दिवौकसाम्॥ २८॥
1-45-29 a:पालयास्मान् महाबाहो गिरिमुद्धर्तुमर्हसि।
1-45-29 c:इति श्रुत्वा हृषीकेशः कामठं रूपमास्थितः॥ २९॥
1-45-30 a:पर्वतं पृष्ठतः कृत्वा शिश्ये तत्रोदधौ हरिः।
1-45-30 c:पर्वताग्रं तु लोकात्मा हस्तेनाक्रम्य केशवः॥ ३०॥
</ कथा; भगवता कूर्मरूपेण अवतारः >

< कथा; धन्वन्तरिदेवस्य उत्पत्तिः>
1-45-31 a:देवानां मध्यतः स्थित्वा ममन्थ पुरुषोत्तमः।
1-45-31 c:अथ वर्षसहस्रेण आयुर्वेदमयः पुमान्॥ ३१॥
1-45-32 a:उदतिष्ठत् सुधर्मात्मा सदण्डः सकमण्डलुः।
1-45-32 c:पूर्वं धन्वन्तरिर्नाम अप्सराश्च सुवर्चसः॥ ३२॥
</kate = कथा  धन्वन्तरिदेवस्य उत्पत्तिः>
< कथा; अप्सरसाम् उत्पतिः>
<vyakti ;= अप्सरसाम् नामनिर्वचनम्>
1-45-33 a:अप्सु निर्मथनादेव रसात् तस्माद् वरस्त्रियः।
1-45-33 c:उत्पेतुर्मनुजज्येष्ठ तस्मादप्सरसोऽभवन्॥ ३३॥
</व्यक्तिः;  = अप्सरसाम् नामनिर्वचनम्>
<vyakti ;= अप्सरसाम् सङ्ख्या>
1-45-34 a:षष्टिः कोट्योऽभवंस्तासामप्सराणां सुवर्चसाम्।
1-45-34 c:असङ्ख्येयास्तु काकुत्स्थ यास्तासां परिचारिकाः॥ ३४॥
1-45-35 a:न ताः स्म प्रतिगृह्णन्ति सर्वे ते देवदानवाः।
1-45-35 c:अप्रतिग्रहणादेव ता वै साधारणाः स्मृताः॥ ३५॥
</vyakti ;= अप्सरसाम् सङ्ख्या>
</ कथा; अप्सरसाम् उत्पत्तिः>

<कथा ;= वारुणीमदिरायाः उत्पतिः>

1-45-36 a:वरुणस्य ततः कन्या वारुणी रघुनन्दन।
1-45-36 c:उत्पपात महाभागा मार्गमाणा परिग्रहम्॥ ३६॥
1-45-37 a:दितेः पुत्रा न तां राम जगृहुर्वरुणात्मजाम्।
1-45-37 c:अदितेस्तु सुता वीर जगृहुस्तामनिन्दिताम्॥ ३७॥
1-45-38 a:असुरास्तेन दैतेयाः सुरास्तेनादितेः सुताः।
1-45-38 c:हृष्टाः प्रमुदिताश्चासन् वारुणीग्रहणात् सुराः॥ ३८॥

</vyakti ;= कथा; व्यक्ति ;  वारुणीमदिरायाः उत्पतिः>
<kate;vyakti ;= कथा;व्यक्ति ;  अमृतकलशस्य उत्पतिः>
<vyakti ;= कथा;व्यक्ति ;   उच्चैःश्रवसः उत्पतिः>
<kate;vyakti ;=  कथा; व्यक्ति ; कौस्तुभमणेः उत्पतिः>
1-45-39 a:उच्चैःश्रवा हयज्येष्ठो मणिरत्नं च कौस्तुभम्।
1-45-39 c:उदतिष्ठन्नरज्येष्ठ तथैवामृतमुत्तमम्॥ ३९॥
1-45-40 a:अथ तस्य कृते राम महानासीत् कुलक्षयः।
1-45-40 c:अदितेस्तु ततः पुत्रा दितिपुत्रानयोधयन्॥ ४०॥
 </vyakti ;= कथा; कौस्तुभमणेः उत्पत्तिः>
</व्यक्तिः;  =   कथा; उच्चैःश्रवसः उत्पत्तिः>
1-45-41 a:एकतामगमन् सर्वे असुरा राक्षसैः सह।
1-45-41 c:युद्धमासीन्महाघोरं वीर त्रैलोक्यमोहनम्॥ ४१॥
</vyakti ;= व्यक्ति ; मन्दराचलः>
<व्यक्तिः;   कथा ;= मोहिनीअवरतारवर्णनम् >
1-45-42 a:यदा क्षयं गतं सर्वं तदा विष्णुर्महाबलः।
1-45-42 c:अमृतं सोऽहरत् तूर्णं मायामास्थाय मोहिनीम्॥ ४२॥
1-45-43 a:ये गताभिमुखं विष्णुमक्षरं पुरुषोत्तमम्।
1-45-43 c:सम्पिष्टास्ते तदा युद्धे विष्णुना प्रभविष्णुना॥ ४३॥
1-45-44 a:अदितेरात्मजा वीरा दितेः पुत्रान् निजघ्रिरे।
1-45-44 c:अस्मिन् घोरे महायुद्धे दैतेयादित्ययोर्भृशम्॥ ४४॥
1-45-45 a:निहत्य दितिपुत्रांस्तु राज्यं प्राप्य पुरन्दरः।
1-45-45 c:शशास मुदितो लोकान् सर्षिसङ्घान् सचारणान्॥ ४५॥
</ कथा; मोहिनीअवरतारवर्णनम् >
</vyakti ;= कथा; अमृतकलशस्य उत्पत्तिः>
</ कथा; क्षीरसमुद्रमथनकथा>
</कथानुक्रमणी;पञ्चचत्वाङ्क्षरशः सर्गः# देवैर्दैत्यैश्च क्षीरसागरस्य मन्थनं रुद्रेण हालाहलविषस्य पानं भगवतो विष्णोः साहाय्येन मन्दराचलस्य पातालतः समुद्धारस्तेन सागरस्य मन्थनं धन्वन्तरेरप्सरसां वारुण्या उच्चैःश्रवसः कौस्तुभस्यामृतस्य च ततः प्रादुर्भावः देवासुरसङ्ग्रामे दैत्यानां संहारश्च>

इत्यार्षे श्रीमद्रामायणे वाल्मीकीये आदिकाव्ये बालकाण्डे पञ्चचत्वारिंशः सर्गः॥ ४५॥
1-45-46 a:
<कथानुक्रमणी;षट्चत्वारिंशः सर्गः# पुत्रवधाद् दुःखिताया दितेरिन्द्रहन्तृपुत्रप्राप्तिकामनया तपः कर्तुं कश्यपतोऽनुज्ञामादाय कुशप्लवे तपःकरणमिन्द्रेण तस्याः परिचरणमशौचदशायां तस्या गर्भे प्रविश्येन्द्रेण दितिगर्भस्य सप्तधा भेदनम्>

< कथा; दितेः तथा  कश्यपस्य च संवादः >

1-46-1 a:हतेषु तेषु पुत्रेषु दितिः परमदुःखिता।
1-46-1 c:मारीचं कश्यपं नाम भर्तारमिदमब्रवीत्॥  १॥
1-46-2 a:हतपुत्रास्मि भगवंस्तव पुत्रैर्महाबलैः।
1-46-2 c:शक्रहन्तारमिच्छामि पुत्रं दीर्घतपोर्जितम्॥  २॥
1-46-3 a:साहं तपश्चरिष्यामि गर्भं मे दातुमर्हसि।
1-46-3 c:ईश्वरं शक्रहन्तारं त्वमनुज्ञातुमर्हसि॥  ३॥
1-46-4 a:तस्यास्तद् वचनं श्रुत्वा मारीचः कश्यपस्तदा।
1-46-4 c:प्रत्युवाच महातेजा दितिं परमदुःखिताम्॥  ४॥
1-46-5 a:एवं भवतु भद्रं ते शुचिर्भव तपोधने।
1-46-5 c:जनयिष्यसि पुत्रं त्वं शक्रहन्तारमाहवे॥  ५॥
1-46-6 a:पूर्णे वर्षसहस्रे तु शुचिर्यदि भविष्यसि।
1-46-6 c:पुत्रं त्रैलोक्यहन्तारं मत्तस्त्वं जनयिष्यसि॥  ६॥
1-46-7 a:एवमुक्त्वा महातेजाः पाणिना सम्ममार्ज ताम्।
1-46-7 c:तामालभ्य ततः स्वस्ति इत्युक्त्वा तपसे ययौ॥  ७॥
</ कथा; दितेः तथा  कश्यपस्य च संवादः >
< कथा; दितेः तपश्चर्या >
< कथा; इन्द्रेण कृता दितेः परिचर्या>
1-46-8 a:गते तस्मिन् नरज्येष्ठ दितिः परमहर्षिता।
1-46-8 c:कुशप्लवं समासाद्य तपस्तेपे सुदारुणम्॥  ८॥
1-46-9 a:तपस्तस्यां हि कुर्वत्यां परिचर्यां चकार ह।
1-46-9 c:सहस्राक्षो नरज्येष्ठ परया गुणसम्पदा॥  ९॥
1-46-10 a:अग्निं कुशान् काष्ठमपः फलं मूलं तथैव च।
1-46-10 c:न्यवेदयत् सहस्राक्षो यच्चान्यदपि काङ्क्षितम्॥ १०॥
1-46-11 a:गात्रसंवाहनैश्चैव श्रमापनयनैस्तथा।
1-46-11 c:शक्रः सर्वेषु कालेषु दितिं परिचचार ह॥ ११॥
1-46-12 a:पूर्णे वर्षसहस्रे सा दशोने रघुनन्दन।
1-46-12 c:दितिः परमसंहृष्टा सहस्राक्षमथाब्रवीत्॥ १२॥
1-46-13 a:तपश्चरन्त्या वर्षाणि दश वीर्यवतां वर।
1-46-13 c:अवशिष्टानि भद्रं ते भ्रातरं द्रक्ष्यसे ततः॥ १३॥
1-46-14 a:यमहं त्वत्कृते पुत्र तमाधास्ये जयोत्सुकम्।
1-46-14 c:त्रैलोक्यविजयं पुत्र सह भोक्ष्यसि विज्वर॥ १४॥
1-46-15 a:याचितेन सुरज्येष्ठ पित्रा तव महात्मना।
1-46-15 c:वरो वर्षसहस्रान्ते मम दत्तः सुतं प्रति॥ १५॥
</ कथा; इन्द्रेण कृता दितेः परिचर्या>
</ कथा; दितेः तपश्चर्या >
< कथा; इन्द्रेण कृतः मरुद्वधः>
< कथा; एकोनपञ्चाशन्मरुताम् उप्तत्तिः>

1-46-16 a:इत्युक्त्वा च दितिस्तत्र प्राप्ते मध्यं दिनेश्वरे।
1-46-16 c:निद्रयापहृता देवी पादौ कृत्वाथ शीर्षतः॥ १६॥
1-46-17 a:दृष्ट्वा तामशुचिं शक्रः पादयोः कृतमूर्धजाम्।
1-46-17 c:शिरःस्थाने कृतौ पादौ जहास च मुमोद च॥ १७॥
1-46-18 a:तस्याः शरीरविवरं प्रविवेश पुरन्दरः।
1-46-18 c:गर्भं च सप्तधा राम चिच्छेद परमात्मवान्॥ १८॥
1-46-19 a:भिद्यमानस्ततो गर्भो वज्रेण शतपर्वणा।
1-46-19 c:रुरोद सुस्वरं राम ततो दितिरबुध्यत॥ १९॥
1-46-20 a:मा रुदो मा रुदश्चेति गर्भं शक्रोऽभ्यभाषत।
1-46-20 c:बिभेद च महातेजा रुदन्तमपि वासवः॥ २०॥
1-46-21 a:न हन्तव्यं न हन्तव्यमित्येव दितिरब्रवीत्।
1-46-21 c:निष्पपात ततः शक्रो मातुर्वचनगौरवात्॥ २१॥
< धर्मशास्त्रम्; कथा;- अदितेः व्रतभङ्गस्य कारणम्>
1-46-22 a:प्राञ्जलिर्वज्रसहितो दितिं शक्रोऽभ्यभाषत।
1-46-22 c:अशुचिर्देवि सुप्तासि पादयोः कृतमूर्धजा॥ २२॥
1-46-23 a:तदन्तरमहं लब्ध्वा शक्रहन्तारमाहवे।
</ धर्मशास्त्रम् ; कथा; अदितेः व्रतभङ्गस्य कारणम्>

1-46-23 c:अभिन्दं सप्तधा देवि तन्मे त्वं क्षन्तुमर्हसि॥ २३॥

</ कथा; एकोनपञ्चाशन्मरुताम् उप्तत्तिः>
</ कथा; इन्द्रेण कृतः मरुद्वधः >
</कथानुक्रमणी;षट्चत्वारिंशः सर्गः# पुत्रवधाद् दुःखिताया दितेरिन्द्रहन्तृपुत्रप्राप्तिकामनया तपः कर्तुं कश्यपतोऽनुज्ञामादाय कुशप्लवे तपःकरणमिन्द्रेण तस्याः परिचरणमशौचदशायां तस्या गर्भे प्रविश्येन्द्रेण दितिगर्भस्य सप्तधा भेदनम्>

इत्यार्षे श्रीमद्रामायणे वाल्मीकीये आदिकाव्ये बालकाण्डे षट्चत्वारिंशः सर्गः॥ ४६॥
1-46-24 a:
<कथानुक्रमणी;सप्तचत्वारिंशः सर्गः# स्वपुत्रान् मरुद्गणान् देवलोके रक्षितुमिन्द्रं प्रति दितेरनुरोधः इन्द्रेण तदाज्ञायाः स्वीकरणं दितितपोवन एवेक्ष्वाकुपुत्रेण विशालेन राज्ञा विशालाभिधायाः नगर्या निर्माणं तत्रत्येन तात्कालिकेन राज्ञा सुमतिना विश्वामित्रस्य सत्कारः>
<vyakti ;= मरुतः>
< कथा;  एकोनपञ्चाशन्मरुताम् स्थानम् >
1-47-1 a:सप्तधा तु कृते गर्भे दितिः परमदुःखिता।
1-47-1 c:सहस्राक्षं दुराधर्षं वाक्यं सानुनयाब्रवीत्॥  १॥
1-47-2 a:ममापराधाद् गर्भोऽयं सप्तधा शकलीकृतः।
1-47-2 c:नापराधो हि देवेश तवात्र बलसूदन॥  २॥
1-47-3 a:प्रियं त्वत्कृतमिच्छामि मम गर्भविपर्यये।
1-47-3 c:मरुतां सप्त सप्तानां स्थानपाला भवन्तु ते॥  ३॥
1-47-4 a:वातस्कन्धा इमे सप्त चरन्तु दिवि पुत्रक।
1-47-4 c:मारुता इति विख्याता दिव्यरूपा ममात्मजाः॥  ४॥
1-47-5 a:ब्रह्मलोकं चरत्वेक इन्द्रलोकं तथापरः।
1-47-5 c:दिव्यवायुरिति ख्यातस्तृतीयोऽपि महायशाः॥  ५॥
1-47-6 a:चत्वारस्तु सुरज्येष्ठ दिशो वै तव शासनात्।
1-47-6 c:सञ्चरिष्यन्ति भद्रं ते कालेन हि ममात्मजाः॥  ६॥
1-47-7 a:त्वत्कृतेनैव नाम्रा वै मारुता इति विश्रुताः।
1-47-7 c:तस्यास्तद् वचनं श्रुत्वा सहस्राक्षः पुरन्दरः॥  ७॥

</ कथा; एकोनपञ्चाशन्मरुताम् स्थानम् >

1-47-8 a:उवाच प्राञ्जलिर्वाक्यमितीदं बलसूदनः।
1-47-8 c:सर्वमेतद् यथोक्तं ते भविष्यति न संशयः॥  ८॥
1-47-9 a:विचरिष्यन्ति भद्रं ते देवरूपास्तवात्मजाः।
1-47-9 c:एवं तौ निश्चयं कृत्वा मातापुत्रौ तपोवने॥  ९॥
</vyakti ;= व्यक्तिः;   मरुतः>
1-47-10 a:जग्मतुस्त्रिदिवं राम कृतार्थाविति नः श्रुतम्।
1-47-10 c:एष देशः स काकुत्स्थ महेन्द्राध्युषितः पुरा॥ १०॥
1-47-11 a:दितिं यत्र तपःसिद्धामेवं परिचचार सः।
<vyakti ;= व्यक्ति ; विशालः>
1-47-11 c:इक्ष्वाकोस्तु नरव्याघ्र पुत्रः परमधार्मिकः॥ ११॥
1-47-12 a:अलम्बुषायामुत्पन्नो विशाल इति विश्रुतः।
1-47-12 c:तेन चासीदिह स्थाने विशालेति पुरी कृता॥ १२॥
</vyakti ;= व्यक्तिः;   विशालः>
</ कथा; विशालानगर्याः कथा>
<vyakti ;= व्यक्ति ;  हेमचन्द्रः>
<vyakti ;= व्यक्ति ;  सुचन्द्रः>
1-47-13 a:विशालस्य सुतो राम हेमचन्द्रो महाबलः।
1-47-13 c:सुचन्द्र इति विख्यातो हेमचन्द्रादनन्तरः॥ १३॥
</vyakti ;= व्यक्ति ;  सुचन्द्रः>
</vyakti ;= व्यक्ति ;  हेमचन्द्रः>
<vyakti ;= व्यक्ति ;  धूम्राश्वः>
<vyakti ;= व्यक्ति ;  सृञ्जयः>
1-47-14 a:सुचन्द्रतनयो राम धूम्राश्व इति विश्रुतः।
1-47-14 c:धूम्राश्वतनयश्चापि सृञ्जयः समपद्यत॥ १४॥
</vyakti ;= व्यक्ति ;  सृञ्जयः>
</vyakti ;= व्यक्ति ;  धूम्राश्वः>
<vyakti ;= व्यक्ति ;  सहदेवः>
<vyakti ;= व्यक्ति ;  कुशाश्वः>

1-47-15 a:सृञ्जयस्य सुतः श्रीमान् सहदेवः प्रतापवान्।
1-47-15 c:कुशाश्वः सहदेवस्य पुत्रः परमधार्मिकः॥ १५॥
</vyakti ;= व्यक्ति ;   कुशाश्वः>
</vyakti ;= व्यक्ति ;   सहदेवः>
<vyakti ;= व्यक्ति ;  सोमदत्तः>
<vyakti ;= व्यक्ति ;  काकुत्स्थः>

1-47-16 a:कुशाश्वस्य महातेजाः सोमदत्तः प्रतापवान्।
1-47-16 c:सोमदत्तस्य पुत्रस्तु काकुत्स्थ इति विश्रुतः॥ १६॥
</vyakti ;= व्यक्ति ;  काकुत्स्थः>
</vyakti ;= व्यक्ति ;  सोमदत्तः>
<vyakti ;= व्यक्ति ;  सुमतिः>

1-47-17 a:तस्य पुत्रो महातेजाः सम्प्रत्येष पुरीमिमाम्।
1-47-17 c:आवसत् परमप्रख्यः सुमतिर्नाम दुर्जयः॥ १७॥
1-47-18 a:इक्ष्वाकोस्तु प्रसादेन सर्वे वैशालिका नृपाः।
1-47-18 c:दीर्घायुषो महात्मानो वीर्यवन्तः सुधार्मिकाः॥ १८॥
</vyakti ;= व्यक्ति ;  सुमतिः>
< कथा; सुमतिना कृता विश्वामित्रस्य पूजा>
1-47-19 a:इहाद्य रजनीमेकां सुखं स्वप्स्यामहे वयम्।
1-47-19 c:श्वः प्रभाते नरज्येष्ठ जनकं द्रष्टुमर्हसि॥ १९॥
1-47-20 a:सुमतिस्तु महातेजा विश्वामित्रमुपागतम्।
1-47-20 c:श्रुत्वा नरवरज्येष्ठः प्रत्यागच्छन्महायशाः॥ २०॥
1-47-21 a:पूजां च परमां कृत्वा सोपाध्यायः सबान्धवः।
1-47-21 c:प्राञ्जलिः कुशलं पृष्ट्वा विश्वामित्रमथाब्रवीत्॥ २१॥
1-47-22 a:धन्योऽस्म्यनुगृहीतोऽस्मि यस्य मे विषयं मुने।
1-47-22 c:सम्प्राप्तो दर्शनं चैव नास्ति धन्यतरो मम॥ २२॥
</ कथा; सुमतिना कृता विश्वामित्रस्य पूजा>
</कथानुक्रमणी;सप्तचत्वारिंशः सर्गः# स्वपुत्रान् मरुद्गणान् देवलोके रक्षितुमिन्द्रं प्रति दितेरनुरोधः इन्द्रेण तदाज्ञायाः स्वीकरणं दितितपोवन एवेक्ष्वाकुपुत्रेण विशालेन राज्ञा विशालाभिधायाः नगर्या निर्माणं तत्रत्येन तात्कालिकेन राज्ञा सुमतिना विश्वामित्रस्य सत्कारः>

इत्यार्षे श्रीमद्रामायणे वाल्मीकीये आदिकाव्ये बालकाण्डे सप्तचत्वारिंशः सर्गः॥ ४७॥
1-47-23 a:
<कथानुक्रमणी;अष्टचत्वाङ्क्षरशः सर्गः# राज्ञा  सत्कृतस्यैकरात्रौ  विशालायां  कृतवासस्य  मुनिसहितस्य  श्रीरामस्य मिथिलायामुपस्थानं तत्रत्यशून्याश्रमविषये श्रीरामस्य जिज्ञासामधिगम्य विश्वामित्रेण गौतमपत्न्या अहल्यायाः शापप्राप्तेर्वृत्तान्तस्य वर्णनम्>
<varnane ;= कथा; वर्णनम् ; सुमतिना कृतं रामस्य लक्ष्मणस्य च वर्णनम्>
1-48-1 a:पृष्ट्वा तु कुशलं तत्र परस्परसमागमे।
1-48-1 c:कथान्ते सुमतिर्वाक्यं व्याजहार महामुनिम्॥  १॥
1-48-2 a:इमौ कुमारौ भद्रं ते देवतुल्यपराक्रमौ।
1-48-2 c:गजसिंहगती वीरौ शार्दूलवृषभोपमौ॥  २॥
1-48-3 a:पद्मपत्रविशालाक्षौ खड्गतूणधनुर्धरौ।
1-48-3 c:अश्विनाविव रूपेण समुपस्थितयौवनौ॥  ३॥
1-48-4 a:यदृच्छयैव गां प्राप्तौ देवलोकादिवामरौ।
1-48-4 c:कथं पद्भ्यामिह प्राप्तौ किमर्थं कस्य वा मुने॥  ४॥
1-48-5 a:भूषयन्ताविमं देशं चन्द्रसूर्याविवाम्बरम्।
1-48-5 c:परस्परेण सदृशौ प्रमाणेङ्गितचेष्टितैः॥  ५॥
1-48-6 a:किमर्थं च नरज्येष्ठौ सम्प्राप्तौ दुर्गमे पथि।
1-48-6 c:वरायुधधरौ वीरौ श्रोतुमिच्छामि तत्त्वतः॥  ६॥

</ कथा; सुमतिना कृतं रामस्य लक्ष्मणस्य च वर्णनम्>
<varnane ;= कथा; वर्णनम् ; गौतमाश्रमस्य वर्णनम्>
<samvada  ;= संवादः ; कथा;  रामस्य तथा विश्वामित्रस्य  संवादः>
1-48-7 a:तस्य तद् वचनं श्रुत्वा यथावृत्तं न्यवेदयत्।
1-48-7 c:सिद्धाश्रमनिवासं च राक्षसानां वधं यथा॥
1-48-7 e: विश्वामित्रवचः श्रुत्वा राजा परमविस्मितः॥  ७॥
1-48-8 a:अतिथी परमं प्राप्तौ पुत्रौ दशरथस्य तौ।
1-48-8 c:पूजयामास विधिवत् सत्काराहर्ौ महाबलौ॥  ८॥
1-48-9 a:ततः परमसत्कारं सुमतेः प्राप्य राघवौ।
1-48-9 c:उष्य तत्र निशामेकां जग्मतुर्मिःथिलां ततः॥  ९॥
1-48-10 a:तां दृष्ट्वा मुनयः सर्वे जनकस्य पुरीं शुभाम्।
1-48-10 c:साधु साध्विति शंसन्तो मिथिलां समपूजयन्॥ १०॥
1-48-11 a:मिथिलोपवने तत्र आश्रमं दृश्य राघवः।
1-48-11 c:पुराणं निर्जनं रम्यं पप्रच्छ मुनिपुङ्गवम्॥ ११॥
1-48-12 a:इदमाश्रमसङ्काशं किं न्विदं मुनिवर्जितम्।
1-48-12 c:श्रोतुमिच्छामि भगवन् कस्यायं पूर्व आश्रमः॥ १२॥
1-48-13 a:तच्छ्रुत्वा राघवेणोक्तं वाक्यं वाक्यविशारदः।
1-48-13 c:प्रत्युवाच महातेजा विश्वामित्रो महामुनिः॥ १३॥

</samvada  ;= संवादः ; कथा;  रामस्य तथा विश्वामित्रस्य  संवादः>
1-48-14 a:हन्त ते कथयिष्यामि शृणु तत्त्वेन राघव।
1-48-14 c:यस्यैतदाश्रमपदं शप्तं कोपान्महात्मनः॥ १४॥
1-48-15 a:गौतमस्य नरज्येष्ठ पूर्वमासीन्महात्मनः।
1-48-15 c:आश्रमो दिव्यसङ्काशः सुरैरपि सुपूजितः॥ १५॥
1-48-16 a:स चात्र तप आतिष्ठदहल्यासहितः पुरा।
1-48-16 c:वर्षपूगान्यनेकानि राजपुत्र महायशः॥ १६॥
< कथा; अहल्यायाः वृत्तान्तः>
<samvada ;= संवादः ; कथा; अहल्यायाः तथा इन्द्रस्य संवादः>
1-48-17 a:तस्यान्तरं विदित्वा च सहस्राक्षः शचीपतिः।
1-48-17 c:मुनिवेषधरो भूत्वा अहल्यामिदमब्रवीत्॥ १७॥
1-48-18 a:ऋतुकालं प्रतीक्षन्ते नार्थिनः सुसमाहिते।
1-48-18 c:सङ्गमं त्वहमिच्छामि त्वया सह सुमध्यमे॥ १८॥
1-48-19 a:मुनिवेषं सहस्राक्षं विज्ञाय रघुनन्दन।
1-48-19 c:मतिं चकार दुर्मेधा देवराजकुतूहलात्॥ १९॥
1-48-20 a:अथाब्रवीत् सुरज्येष्ठं कृतार्थेनान्तरात्मना।
1-48-20 c:कृतार्थास्मि सुरज्येष्ठ गच्छ शीघ्रमितः प्रभो॥ २०॥
1-48-21 a:आत्मानं मां च देवेश सर्वथा रक्ष गौतमात्।
1-48-21 c:इन्द्रस्तु प्रहसन् वाक्यमहल्यामिदमब्रवीत्॥ २१॥
1-48-22 a:सुश्रोणि परितुष्टोऽस्मि गमिष्यामि यथागतम्।
1-48-22 c:एवं सङ्गम्य तु तदा निश्चक्रामोटजात् ततः॥ २२॥
</samvada ; संवादः  ;= कथा;  अहल्यायाः तथा इन्द्रस्य संवादः>
< कथा ;गौतमेन इन्द्रस्य शापः>

1-48-23 a:स सम्भ्रमात् त्वरन् राम शङ्कितो गौतमं प्रति।
1-48-23 c:गौतमं स ददर्शाथ प्रविशन्तं महामुनिम्॥ २३॥
1-48-24 a:देवदानवदुर्धर्षं तपोबलसमन्वितम्।
1-48-24 c:तीर्थोदकपरिक्लिन्नं दीप्यमानमिवानलम्॥ २४॥
1-48-25 a:गृहीतसमिधं तत्र सकुशं मुनिपुङ्गवम्।
1-48-25 c:दृष्ट्वा सुरपतिस्त्रस्तो विषण्णवदनोऽभवत्॥ २५॥
1-48-26 a:अथ दृष्ट्वा सहस्राक्षं मुनिवेषधरं मुनिः।
1-48-26 c:दुर्वृत्तं वृत्तसम्पन्नो रोषाद् वचनमब्रवीत्॥ २६॥
1-48-27 a:मम रूपं समास्थाय कृतवानसि दुर्मते।
1-48-27 c:अकर्तव्यमिदं यस्माद् विफलस्त्वं भविष्यसि॥ २७॥
1-48-28 a:गौतमेनैवमुक्तस्य सुरोषेण महात्मना।
1-48-28 c:पेततुर्वृषणौ भूमौ सहस्राक्षस्य तत्क्षणात्॥ २८॥

</ कथा; गौतमेन इन्द्रस्य शापः>
< कथा ;गौतमेन अहल्यायाः शापः>

1-48-29 a:तथा शप्त्वा च वै शक्रं भार्यामपि च शप्तवान्।
1-48-29 c:इह वर्षसहस्राणि बहूनि निवसिष्यसि॥ २९॥
1-48-30 a:वातभक्षा निराहारा तप्यन्ती भस्मशायिनी।
1-48-30 c:अदृश्या सर्वभूतानामाश्रमेऽस्मिन् वसिष्यसि॥ ३०॥
1-48-31 a:यदा त्वेतद् वनं घोरं रामो दशरथात्मजः।
1-48-31 c:आगमिष्यति दुर्धर्षस्तदा पूता भविष्यसि॥ ३१॥
1-48-32 a:तस्यातिथ्येन दुर्वृत्ते लोभमोहविवर्जिता।
1-48-32 c:मत्सकाशं मुदा युक्ता स्वं वपुर्धारयिष्यसि॥ ३२॥
1-48-33 a:एवमुक्त्वा महातेजा गौतमो दुष्टचारिणीम्।
1-48-33 c:इममाश्रममुत्सृज्य सिद्धचारणसेविते॥
1-48-33 e: हिमवच्छिखरे रम्ये तपस्तेपे महातपाः॥ ३३॥

</ कथा;  गौतमेन अहल्यायाः शापः>

</varnane ;= कथा; वर्णनम्; गौतमाश्रमस्य वर्णनम्>
</कथानुक्रमणी;अष्टचत्वाङ्क्षरशः सर्गः# राज्ञा  सत्कृतस्यैकरात्रौ  विशालायां  कृतवासस्य  मुनिसहितस्य  श्रीरामस्य मिथिलायामुपस्थानं तत्रत्यशून्याश्रमविषये श्रीरामस्य जिज्ञासामधिगम्य विश्वामित्रेण गौतमपत्न्या अहल्यायाः शापप्राप्तेर्वृत्तान्तस्य वर्णनम्>

इत्यार्षे श्रीमद्रामायणे वाल्मीकीये आदिकाव्ये बालकाण्डेऽष्टचत्वारिंशः सर्गः॥ ४८॥
1-48-34 a:
<कथानुक्रमणी;एकोनपञ्चाशः सर्गः# पितृभिर्मेषवृषणसंयोगेनेन्द्रस्य सवृषणत्वकरणं श्रीरामेणाहल्यायाः समुद्धारोऽहल्यागौतमाभ्यां श्रीरामस्य सत्कारश्च>

<samvada  ;= संवादः ; कथा;- इन्द्रस्य तथा देवानां च संवादः>
< कथा; इन्द्रेण कृतः  गौतमस्य तपोभङ्गः>

1-49-1 a:अफलस्तु ततः शक्रो देवानग्निपुरोगमान्।
1-49-1 c:अब्रवीत् त्रस्तनयनः सिद्धगन्धर्वचारणान्॥  १॥
1-49-2 a:कुर्वता तपसो विघ्रं गौतमस्य महात्मनः।
1-49-2 c:क्रोधमुत्पाद्य हि मया सुरकार्यमिदं कृतम्॥  २॥
1-49-3 a:अफलोऽस्मि कृतस्तेन क्रोधात् सा च निराकृता।
1-49-3 c:शापमोक्षेण महता तपोऽस्यापहृतं मया॥  ३॥
1-49-4 a:तन्मां सुरवराः सर्वे सर्षिसङ्घाः सचारणाः।
1-49-4 c:सुरकार्यकरं यूयं सफलं कर्तुमहर्थ॥  ४॥
1-49-5 a:शतक्रतोर्वचः श्रुत्वा देवाः साग्निपुरोगमाः।
1-49-5 c:पितृदेवानुपेत्याहुः सर्वे सह मरुद्गणैः॥  ५॥

</ कथा; इन्द्रेण कृतः  गौतमतपोभङ्गः>
</samvada  ;= संवादः ; कथा; इन्द्रस्य तथा देवानां च संवादः>
< कथा; इन्द्रस्य मेषवृषणसंयोजनम्->
1-49-6 a:अयं मेषः सवृषणः शक्रो ह्यवृषणः कृतः।
1-49-6 c:मेषस्य वृषणौ गृह्य शक्रायाशु प्रयच्छत॥  ६॥
1-49-7 a:अफलस्तु कृतो मेषः परां तुष्टिं प्रदास्यति।
1-49-7 c:भवतां हर्षणार्थं च ये च दास्यन्ति मानवाः॥
1-49-7 e: अक्षयं हि फलं तेषां यूयं दास्यथ पुष्कलम्॥  ७॥
1-49-8 a:अग्रेस्तु वचनं श्रुत्वा पितृदेवाः समागताः।
1-49-8 c:उत्पाट्य मेषवृषणौ सहस्राक्षे न्यवेशयन॥  ८॥

<vishesha ;= विशेषः ;  पितृदेवानां आहारः>

1-49-9 a:तदाप्रभृति काकुत्स्थ पितृदेवाः समागताः।
1-49-9 c:अफलान् भुञ्जते मेषान् फलैस्तेषामयोजयन्॥  ९॥

</vishesha ;= विशेषः ;   पितृदेवानां आहारः>
1-49-10 a:इन्द्रस्तु मेषवृषणस्तदाप्रभृति राघव।
1-49-10 c:गौतमस्य प्रभावेण तपसा च महात्मनः॥ १०॥

</ कथा; इन्द्रस्य मेषवृषणसंयोजनम्>

1-49-11 a:तदागच्छ महातेज आश्रमं पुण्यकर्मणः।
1-49-11 c:तारयैनां महाभागामहल्यां देवरूपिणीम्॥ ११॥
1-49-12 a:विश्वामित्रवचः श्रुत्वा राघवः सहलक्ष्मणः।
1-49-12 c:विश्वामित्रं पुरस्कृत्य आश्रमं प्रविवेश ह॥ १२॥

< कथा; अहल्यायाः शापविमोचनम्>

1-49-13 a:ददर्श च महाभागां तपसा द्योतितप्रभान्।
1-49-13 c:लोकैरपि समागम्य दुर्निरीक्ष्यां सुरासुरैः॥ १३॥
1-49-14 a:प्रयत्नान्निर्मितां धात्रा दिव्यां मायामयीमिव।
1-49-14 c:धूमेनाभिपरीताङ्गीं दीप्तामग्निशिखामिव॥ १४॥
1-49-15 a:सतुषारावृतां साभ्रां पूर्णचन्द्रप्रभामिव।
1-49-15 c:मध्येऽम्भसो दुराधर्षां दीप्तां सूर्यप्रभामिव॥ १५॥
1-49-16 a:सा हि गौतमवाक्येन दुर्निरीक्ष्या बभूव ह।
1-49-16 c:त्रयाणामपि लोकानां यावद् रामस्य दर्शनम्॥
1-49-16 e: शापस्यान्तमुपागम्य तेषां दर्शनमागता॥ १६॥

</ कथा; अहल्यायाः शापविमोचनम्>

< कथा; गौतमेन तथा अहल्यया कृता रामपूजा>

1-49-17 a:राघवौ तु तदा तस्याः पादौ जगृहतुर्मुदा।
1-49-17 c:स्मरन्ती गौतमवचः प्रतिजग्राह सा हि तौ॥ १७॥
1-49-18 a:पाद्यमर्घ्यं तथाऽऽतिथ्यं चकार सुसमाहिता।
1-49-18 c:प्रतिजग्राह काकुत्स्थो विधिदृष्टेन कर्मणा॥ १८॥
1-49-19 a:पुष्पवृष्टिर्महत्यासीद् देवदुन्दुभिनिःस्वनैः।
1-49-19 c:गन्धर्वाप्सरसां चैव महानासीत् समुत्सवः॥ १९॥
1-49-20 a:साधु साध्विति देवास्तामहल्यां समपूजयन्।
1-49-20 c:तपोबलविशुद्धाङ्गीं गौतमस्य वशानुगाम्॥ २०॥
1-49-21 a:गौतमोऽपि महातेजा अहल्यासहितः सुखी।
1-49-21 c:रामं सम्पूज्य विधिवत् तपस्तेपे महातपाः॥ २१॥
1-49-22 a:रामोऽपि परमां पूजां गौतमस्य महामुनेः।
1-49-22 c:सकाशाद् विधिवत् प्राप्य जगाम मिथिलां ततः॥ २२॥

</ कथा; गौतमेन तथा अहल्यया कृता रामपूजा>
</ कथा; अहल्यायाः वृत्तान्तः>
</कथानुक्रमणी;एकोनपञ्चाशः सर्गः# पितृभिर्मेषवृषणसंयोगेनेन्द्रस्य सवृषणत्वकरणं श्रीरामेणाहल्यायाः समुद्धारोऽहल्यागौतमाभ्यां श्रीरामस्य सत्कारश्च>

इत्यार्षे श्रीमद्रामायणे वाल्मीकीये आदिकाव्ये बालकाण्डे एकोनपञ्चाशः सर्गः॥ ४९॥
1-49-23 a:
<कथानुक्रमणी;पञ्चाशः सर्गः# श्रीरामप्रभृतीनां मिथिलापुर्यां गमनं जनकेन विश्वामित्रस्य सत्कारस्तस्य श्रीरामलक्ष्मणयोः परिचयजिज्ञासा तस्याः पूर्तिश्च>

<kate;=  कथा; रामेण जनकस्य यज्ञवाटं प्रति गमनम्>

< कथा; रामेण  जनकस्य यज्ञवाटवर्णनम्>

1-50-1 a:ततः प्रागुत्तरां गत्वा रामः सौमित्रिणा सह।
1-50-1 c:विश्वामित्रं पुरस्कृत्य यज्ञवाटमुपागमत्॥  १॥
1-50-2 a:रामस्तु मुनिशार्दूलमुवाच सहलक्ष्मणः।
1-50-2 c:साध्वी यज्ञसमृद्धिर्हि जनकस्य महात्मनः॥  २॥
1-50-3 a:बहूनीह सहस्राणि नानादेशनिवासिनाम्।
1-50-3 c:ब्राह्मणानां महाभाग वेदाध्ययनशालिनाम्॥  ३॥
1-50-4 a:ऋषिवाटाश्च दृश्यन्ते शकटीशतसङ्कुलाः।
1-50-4 c:देशो विधीयतां ब्रह्मन् यत्र वत्स्यामहे वयम<कथानुक्रमणी;्॥  ४॥>

</ कथा; रामेण  जनकस्य यज्ञवाटवर्णनम्>

1-50-5 a:रामस्य वचनं श्रुत्वा विश्वामित्रो महामुनिः।
1-50-5 c:निवासमकरोद् देशे विविक्ते सलिलान्विते॥  ५॥

</ कथा; रामेण जनकस्य यज्ञवाटं प्रति गमनम्>
< कथा; जनकेन कृता विश्वामित्रस्य पूजा>

1-50-6 a:विश्वामित्रमनुप्राप्तं श्रुत्वा नृपवरस्तदा।
1-50-6 c:शतानन्दं पुरस्कृत्य पुरोहितमनिन्दितः॥  ६॥
1-50-7 a:ऋत्विजोऽपि महात्मानस्त्वर्घ्यमादाय सत्वरम्।
1-50-7 c:प्रत्युज्जगाम सहसा विनयेन समन्वितः॥  ७॥
1-50-8 a:विश्वामित्राय धर्मेण ददौ धर्मपुरस्कृतम्।
1-50-8 c:प्रतिगृह्य तु तां पूजां जनकस्य महात्मनः॥  ८॥
1-50-9 a:पप्रच्छ कुशलं राज्ञो यज्ञस्य च निरामयम्।
1-50-9 c:स तांश्चाथ मुनीन् पृष्ट्वा सोपाध्यायपुरोधसः॥  ९॥
1-50-10 a:यथाहर्मृषिभिः सर्वैः समागच्छत् प्रहृष्टवत्।
1-50-10 c:अथ राजा मुनिज्येष्ठं कृताञ्जलिरभाषत॥ १०॥
1-50-11 a:आसने भगवानास्तां सहैभिर्मुनिपुङ्गवैः।
1-50-11 c:जनकस्य वचः श्रुत्वा निषसाद महामुनिः॥ ११॥
1-50-12 a:पुरोधा ऋत्विजश्चैव राजा च सहमन्त्रिभिः।
1-50-12 c:आसनेषु यथान्यायमुपविष्टाः समन्ततः॥ १२॥

<kate;= कथा; जनकेन कृता विश्वामित्रस्तुतिः >

<vishesha ;= विशेषः ;  ब्राह्मणागमने राज्ञः प्रार्थनाक्रमः>

1-50-13 a:दृष्ट्वा स नृपतिस्तत्र विश्वामित्रमथाब्रवीत्।
1-50-13 c:अद्य यज्ञसमृद्धिर्मे सफला दैवतैः कृता॥ १३॥
1-50-14 a:अद्य यज्ञफलं प्राप्तं भगवद्दर्शनान्मया।
1-50-14 c:धन्योऽस्म्यनुगृहीतोऽस्मि यस्य मे मुनिपुङ्गवः॥ १४॥
1-50-15 a:यज्ञोपसदनं ब्रह्मन् प्राप्तोऽसि मुनिभिः सह।
1-50-15 c:द्वादशाहं तु ब्रह्मर्षे दीक्षामाहुर्मनीषिणः॥ १५॥
1-50-16 a:ततो भागार्थिनो देवान् द्रष्टुमर्हसि कौशिक।
1-50-16 c:इत्युक्त्वा मुनिशार्दूलं प्रहृष्टवदनस्तदा॥ १६॥
</vishesha ;= विशेषः ;  ब्राह्मणागमने राज्ञः प्रार्थनाक्रमः>
</ कथा; जनकेन कृता विश्वामित्रस्य स्तुतिः >
</ कथा; जनकेन कृता विश्वामित्रपूजा>
< कथा; जनकेन कृतं रामस्य तथा लक्ष्मणस्य च वर्णनम्>
1-50-17 a:पुनस्तं परिपप्रच्छ प्राञ्जलिः प्रयतो नृपः।
1-50-17 c:इमौ कुमारौ भद्रं ते देवतुल्यपराक्रमौ॥ १७॥
1-50-18 a:गजतुल्यगती वीरौ शार्दूलवृषभोपमौ।
1-50-18 c:पद्मपत्रविशालाक्षौ खड्गतूणीधनुर्धरौ॥
1-50-18 e: अश्विनाविव रूपेण समुपस्थितयौवनौ॥ १८॥
1-50-19 a:यदृच्छयेव गां प्राप्तौ देवलोकादिवामरौ।
1-50-19 c:कथं पद्भ्यामिह प्राप्तौ किमर्थं कस्य वा मुने॥ १९॥
1-50-20 a:वरायुधधरौ वीरौ कस्य पुत्रौ महामुने।
1-50-20 c:भूषयन्ताविमं देशं चन्द्रसूर्याविवाम्बरम्॥ २०॥
1-50-21 a:परस्परस्य सदृशौ प्रमाणेङ्गितचेष्टितैः।
1-50-21 c:काकपक्षधरौ वीरौ श्रोतुमिच्छामि तत्त्वतः॥ २१॥

</ कथा; जनकेन कृतं रामस्य तथा लक्ष्मणस्य च वर्णनम्>
< कथा; विश्वामित्रेण जनकाय संक्षेपतः पूर्ववृत्तवर्णनम्>

1-50-22 a:तस्य तद् वचनं श्रुत्वा जनकस्य महात्मनः।
1-50-22 c:न्यवेदयदमेयात्मा पुत्रौ दशरथस्य तौ॥ २२॥
1-50-23 a:सिद्धाश्रमनिवासं च राक्षसानां वधं तथा।
1-50-23 c:तत्रागमनमव्यग्रं विशालायाश्च दर्शनम्॥ २३॥
1-50-24 a:अहल्यादर्शनं चैव गौतमेन समागमम्।
1-50-24 c:महाधनुषि जिज्ञासां कर्तुमागमनं तथा॥ २४॥
1-50-25 a:एतत् सर्वं महातेजा जनकाय महात्मने।
1-50-25 c:निवेद्य विररामाथ विश्वामित्रो महामुनिः॥ २५॥

</ कथा; विश्वामित्रेण जनकाय संक्षेपतः पूर्ववृत्तवर्णनम्>
</कथानुक्रमणी;पञ्चाशः सर्गः# श्रीरामप्रभृतीनां मिथिलापुर्यां गमनं जनकेन विश्वामित्रस्य सत्कारस्तस्य श्रीरामलक्ष्मणयोः परिचयजिज्ञासा तस्याः पूर्तिश्च>

1-50-4 c:देशो विधीयतां ब्रह्मन् यत्र वत्स्यामहे वयम<कथानुक्रमणी;्॥  ४॥>

इत्यार्षे श्रीमद्रामायणे वाल्मीकीये आदिकाव्ये बालकाण्डे पञ्चाशः सर्गः॥ ५०॥

<कथानुक्रमणी;एकपञ्चाशः सर्गः# शतानन्दपृष्टेन विश्वामित्रेण श्रीरामकर्तृकस्याहल्योद्धारस्य वृत्तान्तनिवेदनं शतानन्देन च श्रीराममभिनन्द्य तं प्रति विश्वामित्रपूर्वचरित्रस्य वर्णनम्>

<vyakti ;= व्यक्ति ;  शतानन्दः>
<vyakti ;= व्यक्ति ;  शतानन्दः गौतमपुत्रः >
1-51-1 a:तस्य तद् वचनं श्रुत्वा विश्वामित्रस्य धीमतः।
1-51-1 c:हृष्टरोमा महातेजाः शतानन्दो महातपाः॥  १॥
1-51-2 a:गौतमस्य सुतो ज्येष्ठस्तपसा द्योतितप्रभः।
1-51-2 c:रामसन्दर्शनादेव परं विस्मयमागतः॥  २॥
</vyakti ;= व्यक्ति ; शतानन्दः गौतमपुत्रः >
< कथा; शतानन्देन कृतः कुशलप्रश्नः >
1-51-3 a:एतौ निषण्णौ सम्प्रेक्ष्य शतानन्दो नृपात्मजौ।
1-51-3 c:सुखासीनौ मुनिज्येष्ठं विश्वामित्रमथाब्रवीत्॥  ३॥
1-51-4 a:अपि ते मुनिशार्दूल मम माता यशस्विनी।
1-51-4 c:दर्शिता राजपुत्राय तपोदीर्घमुपागता॥  ४॥
1-51-5 a:अपि रामे महातेजा मम माता यशस्विनी।
1-51-5 c:वन्यैरुपाहरत् पूजां पूजाहेर् सर्वदेहिनाम्॥  ५॥
1-51-6 a:अपि रामाय कथितं यद् वृत्तं तत् पुरातनम्।
1-51-6 c:मम मातुर्महातेजो देवेन दुरनुष्ठितम्॥  ६॥
1-51-7 a:अपि कौशिक भद्रं ते गुरुणा मम सङ्गता।
1-51-7 c:मम माता मुनिज्येष्ठ रामसन्दर्शनादितः॥  ७॥
1-51-8 a:अपि मे गुरुणा रामः पूजितः कुशिकात्मज।
1-51-8 c:इहागतो महातेजाः पूजां प्राप्य महात्मनः॥  ८॥
1-51-9 a:अपि शान्तेन मनसा गुरुर्मे कुशिकात्मज।
1-51-9 c:इहागतेन रामेण पूजितेनाभिवादितः॥  ९॥

</ कथा; शतानन्देन कृतः कुशलप्रश्नः >
1-51-10 a:तच्छ्रुत्वा वचनं तस्य विश्वामित्रो महामुनिः।
1-51-10 c:प्रत्युवाच शतानन्दं वाक्यज्ञो वाक्यकोविदम्॥ १०॥
1-51-11 a:नातिक्रान्तं मुनिज्येष्ठ यत्कर्तव्यं कृतं मया।
1-51-11 c:सङ्गता मुनिना पत्नी भार्गवेणेव रेणुका॥ ११॥
1-51-12 a:तच्छ्रुत्वा वचनं तस्य विश्वामित्रस्य धीमतः।
1-51-12 c:शतानन्दो महातेजा रामं वचनमब्रवीत्॥ १२॥

< कथा;  विश्वामित्रस्य कथा >
<कथा ;= शतानन्देन कृतं विश्वामित्रस्य पूर्ववृत्तान्तवर्णनम् >
1-51-13 a:स्वागतं ते नरज्येष्ठ दिष्ट्या प्राप्तोऽसि राघव।
1-51-13 c:विश्वामित्रं पुरस्कृत्य महर्षिमपराजितम्॥ १३॥
1-51-14 a:अचिन्त्यकर्मा तपसा ब्रह्मर्षिरमितप्रभः।
1-51-14 c:विश्वामित्रो महातेजा वेद्म्येनं परमां गतिम्॥ १४॥
1-51-15 a:नास्ति धन्यतरो राम त्वत्तोऽन्यो भुवि कश्चन।
1-51-15 c:गोप्ता कुशिकपुत्रस्ते येन तप्तं महत्तपः॥ १५॥
1-51-16 a:श्रूयतां चाभिधास्यामि कौशिकस्य महात्मनः।
1-51-16 c:यथाबलं यथातत्त्वं तन्मे निगदतः शृणु॥ १६॥
<vyakti ;= व्यक्ति ;  कुशः >
<vyakti ;= व्यक्ति ;  कुशनाभः >

1-51-17 a:राजाऽऽसीदेष धर्मात्मा दीर्घकालमरिन्दमः।
1-51-17 c:धर्मज्ञः कृतविद्यश्च प्रजानां च हिते रतः॥ १७॥
1-51-18 a:प्रजापतिसुतस्त्वासीत् कुशो नाम महीपतिः।
1-51-18 c:कुशस्य पुत्रो बलवान् कुशनाभः सुधार्मिकः॥ १८॥
</vyakti ;= व्यक्ति ; कुशनाभः >
</vyakti ;= व्यक्ति  ; कुशः >
<vyakti ;= व्यक्ति ;  विश्वामित्रः>
<vyakti ;= व्यक्ति ;  गाधिः >
1-51-19 a:कुशनाभसुतस्त्वासीद् गाधिरित्येव विश्रुतः।
1-51-19 c:गाधेः पुत्रो महातेजा विश्वामित्रो महामुनिः॥ १९॥
</vyakti ;= व्यक्ति ; गाधिः >
1-51-20 a:विश्वामित्रो महातेजाः पालयामास मेदिनीम्।
1-51-20 c:बहुवर्षसहस्राणि राजा राज्यमकारयत्॥ २०॥
1-51-21 a:कदाचित् तु महातेजा योजयित्वा वरूथिनीम्।
1-51-21 c:अक्षौहिणीपरिवृतः परिचक्राम मेदिनीम्॥ २१॥
1-51-22 a:नगराणि च राष्ट्राणि सरितश्च महागिरीन्।
1-51-22 c:आश्रमान् क्रमशो राजा विचरन्नाजगाम ह॥ २२॥

<varnanam ;= वर्णनम् ; - वसिष्टस्य आश्रमवर्णनम् >

1-51-23 a:वसिष्ठस्याश्रमपदं नानापुष्पलताद्रुमम्।
1-51-23 c:नानामृगगणाकीर्णं सिद्धचारणसेवितम्॥ २३॥
1-51-24 a:देवदानवगन्धर्वैः किन्नरैरुपशोभितम्।
1-51-24 c:प्रशान्तहरिणाकीर्णं द्विजसङ्घनिषेवितम्॥ २४॥
1-51-25 a:ब्रह्मर्षिगणसङ्कीर्णं देवर्षिगणसेवितम्।
1-51-25 c:तपश्चरणसंसिद्धैरग्निकल्पैर्महात्मभिः ॥ २५॥
1-51-26 a:सततं सङ्कुलं श्रीमद्ब्रह्मकल्पैर्महात्मभिः।
1-51-26 c:अब्भक्षैर्वायुभक्षैश्च शीर्णपर्णाशनैस्तथा॥ २६॥
1-51-27 a:फलमूलाशनैर्दान्तैर्जितदोषैर्जितेन्द्रियैः ।
1-51-27 c:ऋषिभिर्वालखिल्यैश्च जपहोमपरायणैः॥ २७॥
1-51-28 a:अन्यैर्वैखानसैश्चैव समन्तादुपशोभितम्।
1-51-28 c:वसिष्ठस्याश्रमपदं ब्रह्मलोकमिवापरम्॥
1-51-28 e: ददर्श जयतां ज्येष्ठो विश्वामित्रो महाबलः॥ २८॥
</ कथा; वसिष्टस्य आश्रमवर्णनम् >
</कथानुक्रमणी;एकपञ्चाशः सर्गः# शतानन्दपृष्टेन विश्वामित्रेण श्रीरामकर्तृकस्याहल्योद्धारस्य वृत्तान्तनिवेदनं शतानन्देन च श्रीराममभिनन्द्य तं प्रति विश्वामित्रपूर्वचरित्रस्य वर्णनम्>

इत्यार्षे श्रीमद्रामायणे वाल्मीकीये आदिकाव्ये बालकाण्डे एकपञ्चाशः सर्गः॥ ५१॥
1-51-29 a:
<कथानुक्रमणी;द्विपञ्चाशः सर्गः# वसिष्ठेन राज्ञो विश्वामित्रस्य सत्काराय मनोवाञ्छितवस्तूनि स्रष्टुं कामधेनुं प्रत्यादेशदानम्>

< कथा;विश्वामित्रस्य वसिष्ठाश्रमं प्रति गमनम्>
<विशेषः -  मुनिषु राज्ञः कुशलप्रश्नक्रमः >

1-52-1 a:तं दृष्ट्वा परमप्रीतो विश्वामित्रो महाबलः।
1-52-1 c:प्रणतो विनयाद् वीरो वसिष्ठं जपतां वरम्॥  १॥
1-52-2 a:स्वागतं तव चेत्युक्तो वसिष्ठेन महात्मना।
1-52-2 c:आसनं चास्य भगवान् वसिष्ठो व्यादिदेश ह॥  २॥
1-52-3 a:उपविष्टाय च तदा विश्वामित्राय धीमते।
1-52-3 c:यथान्यायं मुनिवरः फलमूलमुपाहरत्॥  ३॥
1-52-4 a:प्रतिगृह्य तु तां पूजां वसिष्ठाद् राजसत्तमः।
1-52-4 c:तपोऽग्निहोत्रशिष्येषु कुशलं पर्यपृच्छत॥  ४॥
1-52-5 a:विश्वामित्रो महातेजा वनस्पतिगणे तदा।
1-52-5 c:सर्वत्र कुशलं प्राह वसिष्ठो राजसत्तमम्॥  ५॥

</ कथा; मुनिषु राज्ञः कुशलप्रश्नक्रमः >
</ कथा; विश्वामित्रस्य वसिष्ठाश्रमं प्रति गमनम्>
<vishesha ;= विशेषः; राज्ञि कुशलप्रश्नक्रमः >

1-52-6 a:सुखोपविष्टं राजानं विश्वामित्रं महातपाः।
1-52-6 c:पप्रच्छ जपतां ज्येष्ठो वसिष्ठो ब्रह्मणः सुतः॥  ६॥
1-52-7 a:कच्चित्ते कुशलं राजन् कच्चिद् धर्मेण रञ्जयन्।
1-52-7 c:प्रजाः पालयसे राजन् राजवृत्तेन धार्मिक॥  ७॥
1-52-8 a:कच्चित्ते सम्भृता भृत्याः कच्चित् तिष्ठन्ति शासने।
1-52-8 c:कच्चित्ते विजिताः सर्वे रिपवो रिपुसूदन॥  ८॥
1-52-9 a:कच्चिद् बलेषु कोशेषु मित्रेषु च परन्तप।
1-52-9 c:कुशलं ते नरव्याघ्र पुत्रपौत्रे तथानघ॥  ९॥
1-52-10 a:सर्वत्र कुशलं राजा वसिष्ठं प्रत्युदाहरत्।
1-52-10 c:विश्वामित्रो महातेजा वसिष्ठं विनयान्वितम्॥ १०॥
</vishesha ;= विशेषः ;  राज्ञि कुशलप्रश्नक्रमः>

1-52-11 a:कृत्वा तौ सुचिरं कालं धर्मिष्ठौ ताः कथास्तदा।
1-52-11 c:मुदा परमया युक्तौ प्रीयेतां तौ परस्परम्॥ ११॥
< कथा; वसिष्टेन  कृतः विश्वामित्रस्य सत्कारः >

1-52-12 a:ततो वसिष्ठो भगवान् कथान्ते रघुनन्दन।
1-52-12 c:विश्वामित्रमिदं वाक्यमुवाच प्रहसन्निव॥ १२॥
1-52-13 a:आतिथ्यं कर्तुमिच्छामि बलस्यास्य महाबल।
1-52-13 c:तव चैवाप्रमेयस्य यथार्हं सम्प्रतीच्छ मे॥ १३॥
1-52-14 a:सत्क्रियां हि भवानेतां प्रतीच्छतु मया कृताम्।
1-52-14 c:राजंस्त्वमतिथिज्येष्ठः पूजनीयः प्रयत्नतः॥ १४॥
1-52-15 a:एवमुक्तो वसिष्ठेन विश्वामित्रो महामतिः।
1-52-15 c:कृतमित्यब्रवीद् राजा पूजावाक्येन मे त्वया॥ १५॥
1-52-16 a:फलमूलेन भगवन् विद्यते यत् तवाश्रमे।
1-52-16 c:पाद्येनाचमनीयेन भगवद्दर्शनेन च॥ १६॥
1-52-17 a:सर्वथा च महाप्राज्ञ पूजाहेर्ण सुपूजितः।
1-52-17 c:नमस्तेऽस्तु गमिष्यामि मैत्रेणेक्षस्व चक्षुषा॥ १७॥
1-52-18 a:एवं ब्रुवन्तं राजानं वसिष्ठं पुनरेव हि।
1-52-18 c:न्यमन्त्रयत धर्मात्मा पुनः पुनरुदारधीः॥ १८॥
1-52-19 a:बाढमित्येव गाधेयो वसिष्ठं प्रत्युवाच ह।
1-52-19 c:यथाप्रियं भगवतस्तथास्तु मुनिपुङ्गव॥ १९॥

< कथा; कामधेनोः अन्नादिसर्जने वसिष्टेन  कृतः आदेशः>

1-52-20 a:एवमुक्तस्तथा तेन वसिष्ठो जपतां वरः।
1-52-20 c:आजुहाव ततः प्रीतः कल्माषीं धूतकल्मषाम्॥ २०॥
1-52-21 a:एह्येहि शबले क्षिप्रं शृणु चापि वचो मम।
1-52-21 c:सबलस्यास्य राजर्षेः कर्तुं व्यवसितोऽस्म्यहम्॥
1-52-21 e: भोजनेन महाहेर्ण सत्कारं संविधत्स्व मे॥ २१॥
1-52-22 a:यस्य यस्य यथाकामं षड्रसेष्वभिपूजितम्।
1-52-22 c:तत् सर्वं कामधुग् दिव्ये अभिवर्षकृते मम॥ २२॥
1-52-23 a:रसेनान्नेन पानेन लेह्यचोष्येण संयुतम्।
1-52-23 c:अन्नानां निचयं सर्वं सृजस्व शबले त्वर॥ २३॥

</ कथा; कामधेनोः अन्नादिसर्जने वसिष्टेन  कृतः आदेशः>
</कथानुक्रमणी;द्विपञ्चाशः सर्गः# वसिष्ठेन राज्ञो विश्वामित्रस्य सत्काराय मनोवाञ्छितवस्तूनि स्रष्टुं कामधेनुं प्रत्यादेशदानम्>

इत्यार्षे श्रीमद्रामायणे वाल्मीकीये आदिकाव्ये बालकाण्डे द्विपञ्चाशः सर्गः॥ ५२॥
1-52-24 a:
<कथानुक्रमणी;त्रिपञ्चाशः सर्गः# कामधेनुसाहाय्येनोत्तमान्नपानतस्तृप्तेन ससैन्येन विश्वामित्रेण वसिष्ठं प्रति कामधेनोरेव याचनं वसिष्ठेन तु तद्याच्ञाया अनङ्गीकरणम्>

< कथा; कामधेन्वा कृतः अन्नादिसृष्टिः>
< कथा; कामधनोः महिमा>

1-53-1 a:एवमुक्ता वसिष्ठेन शबला शत्रुसूदन।
1-53-1 c:विदधे कामधुक् कामान् यस्य यस्येप्सितं यथा॥  १॥
1-53-2 a:इक्षून् मधूंस्तथा लाजान् मैरेयांश्च वरासवान्।
1-53-2 c:पानानि च महार्हाणि भक्ष्यांश्चोच्चावचानपि॥  २॥
1-53-3 a:उष्णाढ्यस्यौदनस्यात्र राशयः पर्वतोपमाः।
1-53-3 c:मृष्टान्यन्नानि सूपांश्च दधिकुल्यास्तथैव च॥  ३॥
1-53-4 a:नानास्वादुरसानां च खाण्डवानां तथैव च।
1-53-4 c:भोजनानि सुपूर्णानि गौडानि च सहस्रशः॥  ४॥
</ कथा; कामधनोः महिमा>
</ कथा; कामधेन्वा कृतः अन्नादिसृष्टिः>

1-53-5 a:सर्वमासीत् सुसन्तुष्टं हृष्टपुष्टजनायुतम्।
1-53-5 c:विश्वामित्रबलं राम वसिष्ठेन सुतर्पितम्॥  ५॥

1-53-6 a:विश्वामित्रो हि राजर्षिर्हृष्टपुष्टस्तदाभवत्।
1-53-6 c:सान्तःपुरवरो राजा सब्राह्मणपुरोहितः॥  ६॥
1-53-7 a:सामात्यो मन्त्रिसहितः सभृत्यः पूजितस्तदा।
1-53-7 c:युक्तः परमहर्षेण वसिष्ठमिदमब्रवीत्॥  ७॥

</ कथा; वसिष्टेन  कृतः विश्वामित्रस्य सत्कारः >

< कथा; वसिष्टसमीपे विश्वामित्रेण कामधेनोः याचना >

1-53-8 a:पूजितोऽहं त्वया ब्रह्मन् पूजाहेर्ण सुसत्कृतः।
1-53-8 c:श्रूयतामभिधास्यामि वाक्यं वाक्यविशारद॥  ८॥
<<vishesha ;= राज्ञो सम्पत्तिः >

1-53-9 a:गवां शतसहस्रेण दीयतां शबला मम।
1-53-9 c:रत्नं हि भगवन्नेतद् रत्नहारी च पार्थिवः॥  ९॥

</<vishesha;  कथा;  राज्ञो सम्पत्तिः >

1-53-10 a:तस्मान्मे शबलां देहि ममैषा धर्मतो द्विज।
1-53-10 c:एवमुक्तस्तु भगवान् वसिष्ठो मुनिपुङ्गवः॥ १०॥
</ कथा; वसिष्टसमीपे विश्वामित्रेण कामधेनोः याचना >
< कथा; वसिष्टेन  कामधेनोः दाने निराकरणम्  >

1-53-11 a:विश्वामित्रेण धर्मात्मा प्रत्युवाच महीपतिम्।
1-53-11 c:नाहं शतसहस्रेण नापि कोटिशतैर्गवाम्॥ ११॥
1-53-12 a:राजन् दास्यामि शबलां राशिभी रजतस्य वा।
1-53-12 c:न परित्यागमहेर्यं मत्सकाशादरिन्दम॥ १२॥
1-53-13 a:शाश्वती शबला मह्यं कीर्तिरात्मवतो यथा।
1-53-13 c:अस्यां हव्यं च कव्यं च प्राणयात्रा तथैव च॥ १३॥
1-53-14 a:आयत्तमग्निहोत्रं च बलिहर्ोमस्तथैव च।
1-53-14 c:स्वाहाकारवषट्कारौ विद्याश्च विविधास्तथा॥ १४॥
1-53-15 a:आयत्तमत्र राजर्षे सर्वमेतन्न संशयः।
1-53-15 c:सर्वस्वमेतत् सत्येन मम तुष्टिकरी तथा॥ १५॥
1-53-16 a:कारणैर्बहुभी राजन् न दास्ये शबलां तव।
1-53-16 c:वसिष्ठेनैवमुक्तस्तु विश्वामित्रोऽब्रवीत् तदा॥ १६॥

< कथा; विश्वामित्रेण कामधेनोः दाने प्रलोभनम्  >

1-53-17 a:संरब्धतरमत्यर्थं वाक्यं वाक्यविशारदः।
1-53-17 c:हैरण्यकक्षग्रैवेयान् सुवर्णाङ्कुशभूषितान्॥ १७॥
1-53-18 a:ददामि कुञ्जराणां ते सहस्राणि चतुर्दश।
1-53-18 c:हैरण्यानां रथानां च श्वेताश्वानां चतुर्युजाम्॥ १८॥
1-53-19 a:ददामि ते शतान्यष्टौ किङ्किणीकविभूषितान्।
1-53-19 c:हयानां देशजातानां कुलजानां महौजसाम्॥
1-53-19 e: सहस्रमेकं दश च ददामि तव सुव्रत॥ १९॥
1-53-20 a:नानावर्णविभक्तानां वयःस्थानां तथैव च।
1-53-20 c:ददाम्येकां गवां कोटिं शबला दीयतां मम॥ २०॥
1-53-21 a:यावदिच्छसि रत्नानि हिरण्यं वा द्विजोत्तम।
1-53-21 c:तावद् ददामि ते सर्वं दीयतां शबला मम॥ २१॥
1-53-22 a:एवमुक्तस्तु भगवान् विश्वामित्रेण धीमता।
1-53-22 c:न दास्यामीति शबलां प्राह राजन् कथञ्चन॥ २२॥

</ कथा; विश्वामित्रेण कामधेनोः दाने प्रलोभनम्  >

1-53-23 a:एतदेव हि मे रत्नमेतदेव हि मे धनम्।
1-53-23 c:एतदेव हि सर्वस्वमेतदेव हि जीवितम्॥ २३॥
1-53-24 a:दर्शश्च पौर्णमासश्च यज्ञाश्चैवाप्तदक्षिणाः।
1-53-24 c:एतदेव हि मे राजन् विविधाश्च क्रियास्तथा॥ २४॥
1-53-25 a:अतो मूलाः क्रियाः सर्वा मम राजन् न संशयः।
1-53-25 c:बहुना किं प्रलापेन न दास्ये कामदोहिनीम्॥ २५॥

</ कथा;  वसिष्टेन  कामधेनोः दाने निराकरणम्  >
</कथानुक्रमणी;त्रिपञ्चाशः सर्गः# कामधेनुसाहाय्येनोत्तमान्नपानतस्तृप्तेन ससैन्येन विश्वामित्रेण वसिष्ठं प्रति कामधेनोरेव याचनं वसिष्ठेन तु तद्याच्ञाया अनङ्गीकरणम्>

इत्यार्षे श्रीमद्रामायणे वाल्मीकीये आदिकाव्ये बालकाण्डे त्रिपञ्चाशः सर्गः॥ ५३॥
1-53-26 a:
<कथानुक्रमणी;चतुःपञ्चाशः सर्गः# विश्वामित्रेण बलाद् वसिष्ठधेनोरपहरणं ततो भृशदुःखितया शबलया वसिष्ठस्यात्राननुमतिं ज्ञात्वा तदाज्ञया शकयवनादीन् सृष्ट्वा तैर्विश्वामित्रसैन्यस्य संहरणम्>

< कथा; विश्वामित्रेण बलाद्  कामधेनोः आकर्षणम्>

1-54-1 a:कामधेनुं वसिष्ठोऽपि यदा न त्यजते मुनिः।
1-54-1 c:तदास्य शबलां राम विश्वामित्रोऽन्वकर्षत॥  १॥
1-54-2 a:नीयमाना तु शबला राम राज्ञा महात्मना।
1-54-2 c:दुःखिता चिन्तयामास रुदन्ती शोककर्शिता॥  २॥
1-54-3 a:परित्यक्ता वसिष्ठेन किमहं सुमहात्मना।
1-54-3 c:याहं राजभृतैर्दीना ह्रियेय भृशदुःखिता॥  ३॥
1-54-4 a:किं मयापकृतं तस्य महर्षेर्भावितात्मनः।
1-54-4 c:यन्मामनागसं दृष्ट्वा भक्तां त्यजति धार्मिकः॥  ४॥
1-54-5 a:इति सञ्चिन्तयित्वा तु निःश्वस्य च पुनः पुनः।
1-54-5 c:जगाम वेगेन तदा वसिष्ठं परमौजसम्॥  ५॥
</ कथा;  विश्वामित्रेण बलाद्  कामधेनोः आकर्षणम्>

1-54-6 a:निर्धूय तांस्तदा भृत्यान् शतशः शत्रुसूदन।
1-54-6 c:जगामानिलवेगेन पादमूलं महात्मनः॥  ६॥
1-54-7 a:शबला सा रुदन्ती च क्रोशन्ती चेदमब्रवीत्।
1-54-7 c:वसिष्ठस्याग्रतः स्थित्वा रुदन्ती मेघनिःस्वना॥  ७॥
1-54-8 a:भगवन् किं परित्यक्ता त्वयाहं ब्रह्मणः सुत।
1-54-8 c:यस्माद् राजभटा मां हि नयन्ते त्वत्सकाशतः॥  ८॥
1-54-9 a:एवमुक्तस्तु ब्रह्मर्षिरिदं वचनमब्रवीत्।
1-54-9 c:शोकसन्तप्तहृदयां स्वसारमिव दुःखिताम्॥  ९॥
1-54-10 a:न त्वां त्यजामि शबले नापि मेऽपकृतं त्वया।
1-54-10 c:एष त्वां नयते राजा बलान्मत्तो महाबलः॥ १०॥
1-54-11 a:नहि तुल्यं बलं मह्यं राजा त्वद्य विशेषतः।
1-54-11 c:बली राजा क्षत्रियश्च पृथिव्याः पतिरेव च॥ ११॥
1-54-12 a:इयमक्षौहिणी पूर्णा गजवाजिरथाकुला।
1-54-12 c:हस्तिध्वजसमाकीर्णा तेनासौ बलवत्तरः॥ १२॥
1-54-13 a:एवमुक्ता वसिष्ठेन प्रत्युवाच विनीतवत्।
1-54-13 c:वचनं वचनज्ञा सा ब्रह्मर्षिमतुलप्रभम्॥ १३॥
<vishesha ;= ब्राह्मणबलवर्णनम्>

1-54-14 a:न बलं क्षत्रियस्याहुर्ब्राह्मणा बलवत्तराः।
1-54-14 c:ब्रह्मन् ब्रह्मबलं दिव्यं क्षात्राच्च बलवत्तरम्॥ १४॥
1-54-15 a:अप्रमेयं बलं तुभ्यं न त्वया बलवत्तरः।
1-54-15 c:विश्वामित्रो महावीर्यस्तेजस्तव दुरासदम्॥ १५॥
</vishesha ;= कथा; ब्राह्मणबलवर्णनम्>

1-54-16 a:नियुङ्क्ष्व मां महातेजस्त्वं ब्रह्मबलसम्भृताम्।
1-54-16 c:तस्य दर्पं बलं यत्नं नाशयामि दुरात्मनः॥ १६॥

< कथा; वसिष्ठेन  कामधेनोः स्वस्याः रक्षणे आदेशः>

1-54-17 a:इत्युक्तस्तु तया राम वसिष्ठस्तु महायशाः।
1-54-17 c:सृजस्वेति तदोवाच बलं परबलार्दनम्॥ १७॥
1-54-18 a:तस्य तद् वचनं श्रुत्वा सुरभिः सासृजत् तदा।
</ कथा; वसिष्ठेन  कामधेनोः स्वस्याः रक्षणे आदेशः>

1-54-18 c:तस्या हुम्भारवोत्सृष्टाः पह्लवाः शतशो नृप॥ १८॥
1-54-19 a:नाशयन्ति बलं सर्वं विश्वामित्रस्य पश्यतः।
1-54-19 c:स राजा परमक्रुद्धः क्रोधविस्फारितेक्षणः॥ १९॥
< कथा; कामधेनोः अङ्गात्  जातानां वर्णनम्>

1-54-20 a:पह्लवान् नाशयामास शस्त्रैरुच्चावचैरपि।
1-54-20 c:विश्वामित्रार्दितान् दृष्ट्वा पह्लवाञ्छतशस्तदा॥ २०॥
1-54-21 a:भूय एवासृजद् घोराञ्छकान् यवनमिश्रितान्।
1-54-21 c:तैरासीत् संवृता भूमिः शकैर्यवनमिश्रितैः॥ २१॥
1-54-22 a:प्रभावद्भिर्महावीर्यैहेर्मकिञ्जल्कसंनिभैः ।
1-54-22 c:तीक्ष्णासिपट्टिशधरैहेर्मवर्णाम्बरावृतैः ॥ २२॥
1-54-23 a:निर्दग्धं तद्बलं सर्वं प्रदीप्तैरिव पावकैः।
1-54-23 c:ततोऽस्त्राणि महातेजा विश्वामित्रो मुमोच ह॥
1-54-23 e: तैस्ते यवनकाम्बोजा बर्बराश्चाकुलीकृताः॥ २३॥
</ कथा; कामधेनोः अङ्गात्  जातानां वर्णनम्>
</कथानुक्रमणी;चतुःपञ्चाशः सर्गः# विश्वामित्रेण बलाद् वसिष्ठधेनोरपहरणं ततो भृशदुःखितया शबलया वसिष्ठस्यात्राननुमतिं ज्ञात्वा तदाज्ञया शकयवनादीन् सृष्ट्वा तैर्विश्वामित्रसैन्यस्य संहरणम्>

इत्यार्षे श्रीमद्रामायणे वाल्मीकीये आदिकाव्ये बालकाण्डे चतुःपञ्चाशः सर्गः॥ ५४॥
<कथानुक्रमणी;पञ्चपञ्चाशः सर्गः# स्वीये पुत्रशतेऽखिले सैन्ये च विनष्टे विश्वामित्रेण तपः कृत्वा शिवं सन्तोष्य ततो दिव्यास्त्राण्युपलभ्य तेषां वसिष्ठाश्रमे प्रयोगकरणं तदस्त्राणि वारयितुं ब्रह्मदण्डमुद्यम्य वसिष्ठस्य विश्वामित्रसमक्षेऽवस्थानम्>
1-55-1 a:ततस्तानाकुलान् दृष्ट्वा विश्वामित्रास्त्रमोहितान्।
1-55-1 c:वसिष्ठश्चोदयामास कामधुक् सृज योगतः॥  १॥

<कथा ;= कामधेनोः अङ्गात्  जातानां वर्णनम्>

1-55-2 a:तस्या हुङ्कारतो जाताः काम्बोजा रविसंनिभाः।
1-55-2 c:ऊधसश्चाथ सम्भूता बर्बराः शस्त्रपाणयः॥  २॥
1-55-3 a:योनिदेशाच्च यवनाः शकृद्देशाच्छकाः स्मृताः।
1-55-3 c:रोमकूपेषु म्लेच्छाश्च हारीताः सकिरातकाः॥  ३॥
</ कथा;  कामधेनोः अङ्गात्  जातानां वर्णनम्>
< कथा; वसिष्ठेन विश्वामित्रस्य शतपुत्राणां संहारः >

1-55-4 a:तैस्तन्निषूदितं सर्वं विश्वामित्रस्य तत्क्षणात्।
1-55-4 c:सपदातिगजं साश्वं सरथं रघुनन्दन॥  ४॥
1-55-5 a:दृष्ट्वा निषूदितं सैन्यं वसिष्ठेन महात्मना।
1-55-5 c:विश्वामित्रसुतानां तु शतं नानाविधायुधम्॥  ५॥
1-55-6 a:अभ्यधावत् सुसङ्क्रुद्धं वसिष्ठं जपतां वरम्।
1-55-6 c:हुङ्कारेणैव तान् सर्वान् निर्ददाह महानृषिः॥  ६॥
1-55-7 a:ते साश्वरथपादाता वसिष्ठेन महात्मना।
1-55-7 c:भस्मीकृता मुहूर्तेन विश्वामित्रसुतास्तथा॥  ७॥
</ कथा; वसिष्ठेन विश्वामित्रस्य शतपुत्राणां संहारः>

< कथा; कामधेनोः अलाभेन विश्वामित्रस्य चिन्ता>
< कथा;  विश्वामित्रस्य वैराग्यम्>

1-55-8 a:दृष्ट्वा विनाशितान् सर्वान् बलं च सुमहायशाः।
1-55-8 c:सव्रीडं चिन्तयाविष्टो विश्वामित्रोऽभवत् तदा॥  ८॥
1-55-9 a:समुद्र इव निर्वेगो भग्रद्रंष्ट्र इवोरगः।
1-55-9 c:उपरक्त इवादित्यः सद्यो निष्प्रभतां गतः॥  ९॥
1-55-10 a:हतपुत्रबलो दीनो लूनपक्ष इव द्विजः।
1-55-10 c:हतसर्वबलोत्साहो निर्वेदं समपद्यत॥ १०॥
</ कथा; विश्वामित्रस्य वैराग्यम्>

</ कथा; कामधेनोः अलाभेन विश्वामित्रस्य चिन्ता>
1-55-11 a:स पुत्रमेकं राज्याय पालयेति नियुज्य च।
1-55-11 c:पृथिवीं क्षत्रधर्मेण वनमेवाभ्यपद्यत॥ ११॥
< कथा;  विश्वामित्रस्य तपश्चर्या>

1-55-12 a:स गत्वा हिमवत्पार्श्वे किन्नरोरगसेवितम्।
1-55-12 c:महादेवप्रसादार्थं तपस्तेपे महातपाः॥ १२॥
1-55-13 a:केनचित् त्वथ कालेन देवेशो वृषभध्वजः।
1-55-13 c:दर्शयामास वरदो विश्वामित्रं महामुनिम्॥ १३॥
1-55-14 a:किमर्थं तप्यसे राजन् ब्रूहि यत् ते विवक्षितम्।
1-55-14 c:वरदोऽस्मि वरो यस्ते काङ्क्षितः सोऽभिधीयताम्॥ १४॥

</ कथा; विश्वामित्रस्य तपश्चर्या>
< कथा;  रुद्रवरात्  विश्वामित्रेण धनुर्वेदप्राप्तिः>

1-55-15 a:एवमुक्तस्तु देवेन विश्वामित्रो महातपाः।
1-55-15 c:प्रणिपत्य महादेवं विश्वामित्रोऽब्रवीदिदम्॥ १५॥
1-55-16 a:यदि तुष्टो महादेव धनुर्वेदो ममानघ।
1-55-16 c:साङ्गोपाङ्गोपनिषदः सरहस्यः प्रदीयताम्॥ १६॥
1-55-17 a:यानि देवेषु चास्त्राणि दानवेषु महर्षिषु।
1-55-17 c:गन्धर्वयक्षरक्षःसु प्रतिभान्तु ममानघ॥ १७॥
1-55-18 a:तव प्रसादाद् भवतु देवदेव ममेप्सितम्।
1-55-18 c:एवमस्त्विति देवेशो वाक्यमुक्त्वा गतस्तदा॥ १८॥

</ कथा; रुद्रवरात्  विश्वामित्रेण धनुर्वेदप्राप्तिः>

< कथा;  विश्वामित्रस्य तथा वसिष्टस्य युद्धम्>

1-55-19 a:प्राप्य चास्त्राणि देवेशाद् विश्वामित्रो महाबलः।
1-55-19 c:दर्पेण महता युक्तो दर्पपूर्णोऽभवत् तदा॥ १९॥
1-55-20 a:विवर्धमानो वीर्येण समुद्र इव पर्वणि।
1-55-20 c:हतं मेने तदा राम वसिष्ठमृषिसत्तमम्॥ २०॥

< कथा;   विश्वामित्रेण कृतः वसिष्टाश्रमस्य दाहः>
1-55-21 a:ततो गत्वाऽऽश्रमपदं मुमोचास्त्राणि पार्थिवः।
1-55-21 c:यैस्तत् तपोवनं नाम निर्दग्धं चास्त्रतेजसा॥ २१॥
1-55-22 a:उदीर्यमाणमस्त्रं तद् विश्वामित्रस्य धीमतः।
1-55-22 c:दृष्ट्वा विप्रद्रुता भीता मुनयः शतशो दिशः॥ २२॥
1-55-23 a:वसिष्ठस्य च ये शिष्या ये च वै मृगपक्षिणः।
1-55-23 c:विद्रवन्ति भयाद् भीता नानादिग्भ्यः सहस्रशः॥ २३॥
1-55-24 a:वसिष्ठस्याश्रमपदं शून्यमासीन्महात्मनः।
1-55-24 c:मुहूर्तमिव निःशब्दमासीदीरिणसंनिभम्॥ २४॥
1-55-25 a:वदतो वै वसिष्ठस्य मा भैरिति मुहुर्मुहुः।
1-55-25 c:नाशयाम्यद्य गाधेयं नीहारमिव भास्करः॥ २५॥

</ कथा; विश्वामित्रेण कृतः वसिष्टाश्रमस्य दाहः>

1-55-26 a:एवमुक्त्वा महातेजा वसिष्ठो जपतां वरः।
1-55-26 c:विश्वामित्रं तदा वाक्यं सरोषमिदमब्रवीत्॥ २६॥
1-55-27 a:आश्रमं चिरसंवृद्धं यद् विनाशितवानसि।
1-55-27 c:दुराचारो हि यन्मूढस्तस्मात् त्वं न भविष्यसि॥ २७॥
1-55-28 a:इत्युक्त्वा परमक्रुद्धो दण्डमुद्यम्य सत्वरः।
1-55-28 c:विधूम इव कालाग्निर्यमदण्डमिवापरम्॥ २८॥
</कथानुक्रमणी;पञ्चपञ्चाशः सर्गः# स्वीये पुत्रशतेऽखिले सैन्ये च विनष्टे विश्वामित्रेण तपः कृत्वा शिवं सन्तोष्य ततो दिव्यास्त्राण्युपलभ्य तेषां वसिष्ठाश्रमे प्रयोगकरणं तदस्त्राणि वारयितुं ब्रह्मदण्डमुद्यम्य वसिष्ठस्य विश्वामित्रसमक्षेऽवस्थानम्>

इत्यार्षे श्रीमद्रामायणे वाल्मीकीये आदिकाव्ये बालकाण्डे पञ्चपञ्चाशः सर्गः॥ ५५॥
1-55-29 a:
<कथानुक्रमणी;षट्पञ्चाशः सर्गः# विश्वामित्रेण वसिष्ठस्योपरि विविधदिव्यास्त्राणां प्रयोगो वसिष्ठेन ब्रह्मदण्डादेव तेषां शमनं ततो ब्राह्मणत्वप्राप्तये विश्वामित्रस्य तपः कर्तुं निश्चयः>

<vyakti ;= व्यक्ति ; - ब्रह्मदण्डः-  ब्रह्मदण्डस्य महिमा >
1-56-1 a:एवमुक्तो वसिष्ठेन विश्वामित्रो महाबलः।
1-56-1 c:आग्रेयमस्त्रमुद्दिश्य तिष्ठ तिष्ठेति चाब्रवीत्॥  १॥
1-56-2 a:ब्रह्मदण्डं समुद्यम्य कालदण्डमिवापरम्।
1-56-2 c:वसिष्ठो भगवान् क्रोधादिदं वचनमब्रवीत्॥  २॥
1-56-3 a:क्षत्रबन्धो स्थितोऽस्म्येष यद् बलं तद् विदर्शय।
1-56-3 c:नाशयाम्यद्य ते दर्पं शस्त्रस्य तव गाधिज॥  ३॥

<varnanam ;= वर्णनम् ; -  ब्रह्मबलवर्णनम्>

1-56-4 a:क्व च ते क्षत्रियबलं क्व च ब्रह्मबलं महत्।
1-56-4 c:पश्य ब्रह्मबलं दिव्यं मम क्षत्रियपांसन॥  ४॥
1-56-5 a:तस्यास्त्रं गाधिपुत्रस्य घोरमाग्रेयमुत्तमम्।
1-56-5 c:ब्रह्मदण्डेन तच्छान्तमग्रेर्वेग इवाम्भसा॥  ५॥
<varnanam ;= वर्णनम् ;  नानाविधअस्त्रवर्णनम्>
<astrani ;= अस्त्राणि;  - ऐषीकास्त्रम्>
<astrani ;= अस्त्राणि;  - पाशुपतास्त्रम्>
<astrani ;= अस्त्राणि;  - रौद्रास्त्रम्>
<astrani ;= अस्त्राणि;   - ऐन्द्रास्त्रम्>
<astrani ;= अस्त्राणि;  - वारुणास्त्रम्>

1-56-6 a:वारुणं चैव रौद्रं च ऐन्द्रं पाशुपतं तथा।
1-56-6 c:ऐषीकं चापि चिक्षेप कुपितो गाधिनन्दनः॥  ६॥
</strani ;= अस्त्राणि;  वारुणास्त्रम्>
</astrani ;= अस्त्राणि;  ऐन्द्रास्त्रम्>
</astrani ;= अस्त्राणि;  रौद्रास्त्रम्>
</astrani ;= अस्त्राणि;  पाशुपतास्त्रम्>
</astrani ;= अस्त्राणि;  ऐषीकास्त्रम्>
<astrani ;= अस्त्राणि;  - मानवास्त्रम्>
<astrani ;= अस्त्राणि;  - मोहनास्त्रम्>
<astrani ;= अस्त्राणि;  - गान्धर्वास्त्रम्>
<astrani ;= अस्त्राणि;  - जृम्भणास्त्रम्>
<astrani ;= अस्त्राणि;  - मादनास्त्रम्>
<astrani ;= अस्त्राणि;  - सन्तापनास्त्रम्>
<astrani ;= अस्त्राणि;  - विलापनास्त्रम्>



1-56-7 a:मानवं मोहनं चैव गान्धर्वं स्वापनं तथा।
1-56-7 c:जृम्भणं मादनं चैव सन्तापनविलापने॥  ७॥

</astrani ;= अस्त्राणि;  विलापनास्त्रम्>
</astrani ;= अस्त्राणि;  सन्तापनास्त्रम्>
</astrani ;= अस्त्राणि;  मादनास्त्रम्>
</astrani ;= अस्त्राणि;  जृम्भणास्त्रम्>
</astrani ;= अस्त्राणि;  गान्धर्वास्त्रम्>
</astrani ;= अस्त्राणि;  मोहनास्त्रम्>
</astrani ;= अस्त्राणि;  मानवास्त्रम्>
<astrani ;= अस्त्राणि;  - शोषणास्त्रम्>
<astrani ;= अस्त्राणि; - दारणास्त्रम्>
<astrani ;= अस्त्राणि; - वज्रास्त्रम्>
<astrani ;= अस्त्राणि; -(पाशः)ब्रह्मपाशास्त्रम्>
<astrani ;= अस्त्राणि; -(पाशः)कालपाशास्त्रम्>
<astrani ;= अस्त्राणि; -(पाशः)वारुणपाशः>


1-56-8 a:शोषणं दारणं चैव वज्रमस्त्रं सुदुर्जयम्।
1-56-8 c:ब्रह्मपाशं कालपाशं वारुणं पाशमेव च॥  ८॥
</astrani ;= अस्त्राणि;  वारुणपाशः>
</astrani ;= अस्त्राणि;  कालपाशास्त्रम्>
</astrani ;= अस्त्राणि;  (पाशः)ब्रह्मपाशास्त्रम्>
</astrani ;= अस्त्राणि;  वज्रास्त्रम्>
</astrani ;= अस्त्राणि;  दारणास्त्रम्>
</astrani ;= अस्त्राणि;  शोषणास्त्रम्>
<astrani ;= अस्त्राणि; - पिनाकास्त्रकम्>
<astrani ;= अस्त्राणि; -दण्डास्त्रम्>
<astrani ;= अस्त्राणि; -पैशाचास्त्रम्>
<astrani ;= अस्त्राणि; - क्रौञ्चास्त्रम्>
1-56-9 a:पिनाकमस्त्रं दयितं शुष्कार्द्रे अशनी तथा।
1-56-9 c:दण्डास्त्रमथ पैशाचं क्रौञ्चमस्त्रं तथैव च॥  ९॥

</astrani ;= अस्त्राणि;  क्रौञ्चास्त्रम्>
</astrani ;= अस्त्राणि;  पैशाचास्त्रम्>
</astrani ;= अस्त्राणि;  दण्डास्त्रम्>
</astrani ;= अस्त्राणि;  पिनाकास्त्रकम्>
1-56-10 a:धर्मचक्रं कालचक्रं विष्णुचक्रं तथैव च।
1-56-10 c:वायव्यं मथनं चैव अस्त्रं हयशिरस्तथा॥ १०॥
<Ayudha ;=  आयुधानि; शक्तिः>
<Ayudha ;=  आयुधानि; कङ्कालः>
<Ayudha ;=  आयुधानि; मुसलम्>
<astrani ;= अस्त्राणि; - वैद्याधरास्त्रम्>
<astrani ;= अस्त्राणि; - महास्त्रम्>
<astrani ;= अस्त्राणि; - कालास्त्रम्>

1-56-11 a:शक्तिद्वयं च चिक्षेप कङ्कालं मुसलं तथा।
1-56-11 c:वैद्याधरं महास्त्रं च कालास्त्रमथ दारुणम्॥ ११॥

</astrani ;= अस्त्राणि; कालास्त्रम्>
</astrani ;= अस्त्राणि;  महास्त्रम्>
</astrani ;= अस्त्राणि;  वैद्याधरास्त्रम्>
</Ayudha ;=  आयुधानि;  मुसलम्>
</Ayudha ;=  आयुधानि; कङ्कालः>
</Ayudha ;=  आयुधानि;  शक्तिः>

<astrani ;= अस्त्राणि; - त्रिशूलास्त्रम्>
<astrani ;= अस्त्राणि; - घोरास्त्रम्>
<astrani ;= अस्त्राणि; - कापालास्त्रम्>
<astrani ;= अस्त्राणि; - कङ्कणास्त्रम्>
1-56-12 a:त्रिशूलमस्त्रं घोरं च कापालमथ कङ्कणम्।
1-56-12 c:एतान्यस्त्राणि चिक्षेप सर्वाणि रघुनन्दन॥ १२॥

</astrani ;= अस्त्राणि;  कङ्कणास्त्रम्>
</astrani ;= अस्त्राणि;  कापालास्त्रम्>
</astrani ;= अस्त्राणि;  घोरास्त्रम्>
</astrani ;= अस्त्राणि;  त्रिशूलास्त्रम्>
</astrani ;= अस्त्राणि;  नानाविधअस्त्रवर्णनम्>
<varnanam  = वर्णनम् ;   ब्रह्मदण्डमाहात्म्यवर्णनम्>
<astrani ;= अस्त्राणि; - ब्रह्मास्त्रम्>
1-56-13 a:वसिष्ठे जपतां ज्येष्ठे तदद्भुतमिवाभवत्।
1-56-13 c:तानि सर्वाणि दण्डेन ग्रसते ब्रह्मणः सुतः॥ १३॥
1-56-14 a:तेषु शान्तेषु ब्रह्मास्त्रं क्षिप्तवान् गाधिनन्दनः।
1-56-14 c:तदस्त्रमुद्यतं दृष्ट्वा देवाः साग्निपुरोगमाः॥ १४॥
1-56-15 a:देवर्षयश्च सम्भ्रान्ता गन्धर्वाः समहोरगाः।
1-56-15 c:त्रैलोक्यमासीत् सन्त्रस्तं ब्रह्मास्त्रे समुदीरिते॥ १५॥
1-56-16 a:तदप्यस्त्रं महाघोरं ब्राह्मं ब्राह्मेण तेजसा।
1-56-16 c:वसिष्ठो ग्रसते सर्वं ब्रह्मदण्डेन राघव॥ १६॥

 </ कथा;  ब्रह्मदण्डमाहात्म्यवर्णनम्>
1-56-17 a:ब्रह्मास्त्रं ग्रसमानस्य वसिष्ठस्य महात्मनः।
1-56-17 c:त्रैलोक्यमोहनं रौद्रं रूपमासीत् सुदारुणम्॥ १७॥
1-56-18 a:रोमकूपेषु सर्वेषु वसिष्ठस्य महात्मनः।
1-56-18 c:मरीच्य इव निष्पेतुरग्रेर्धूमाकुलार्चिषः॥ १८॥
 </astrani ;= अस्त्राणि; ; ब्रह्मास्त्रम्>

1-56-19 a:प्राज्वलद् ब्रह्मदण्डश्च वसिष्ठस्य करोद्यतः।
1-56-19 c:विधूम इव कालाग्रेर्यमदण्ड इवापरः॥ १९॥
1-56-20 a:ततोऽस्तुवन् मुनिगणा वसिष्ठं जपतां वरम्।
1-56-20 c:अमोघं ते बलं ब्रह्मंस्तेजो धारय तेजसा॥ २०॥
1-56-21 a:निगृहीतस्त्वया ब्रह्मन् विश्वामित्रो महाबलः।
1-56-21 c:अमोघं ते बलं ज्येष्ठ लोकाः सन्तु गतव्यथाः॥ २१॥
1-56-22 a:एवमुक्तो महातेजाः शमं चक्रे महाबलः।
1-56-22 c:विश्वामित्रो विनिकृतो विनिःश्वस्येदमब्रवीत्॥ २२॥

</ कथा;  विश्वामित्रस्य तथा वसिष्टस्य युद्धम्>

<vishesha ;=  विश्वामित्रेण क्षत्रियबलस्य धिक्कारः>

1-56-23 a:धिग् बलं क्षत्रियबलं ब्रह्मतेजोबलं बलम्।
1-56-23 c:एकेन ब्रह्मदण्डेन सर्वास्त्राणि हतानि मे॥ २३॥
1-56-24 a:तदेतत् प्रसमीक्ष्याहं प्रसन्नेन्द्रियमानसः।
1-56-24 c:तपो महत् समास्थास्ये यद् वै ब्रह्मत्वकारणम्॥ २४॥

</ कथा; ब्रह्मबलवर्णनम्>

</vishesha;  कथा ; विश्वामित्रेण क्षत्रियबलस्य धिक्कारः>
</ कथा; ब्रह्मदण्डः- ब्रह्मदण्डस्य महिमा >
</कथानुक्रमणी;षट्पञ्चाशः सर्गः# विश्वामित्रेण वसिष्ठस्योपरि विविधदिव्यास्त्राणां प्रयोगो वसिष्ठेन ब्रह्मदण्डादेव तेषां शमनं ततो ब्राह्मणत्वप्राप्तये विश्वामित्रस्य तपः कर्तुं निश्चयः>

इत्यार्षे श्रीमद्रामायणे वाल्मीकीये आदिकाव्ये बालकाण्डे षट्पञ्चाशः सर्गः॥ ५६॥
1-56-25 a:
<कथानुक्रमणी;सप्तपञ्चाशः सर्गः# विश्वामित्रस्य तपःकरणं त्रिशङ्कोः स्वीयं यज्ञं कारयितुं वसिष्ठं प्रति प्रार्थना;   तेन प्रत्याख्यातेन राज्ञा गुरुपुत्राणां संनिधिमुपेत्य स्वाभिप्रायस्य निवेदनम्>
<vishesha; तपसि आहारविशेषः>
ततः सन्तप्तहृदयः स्मरन्निग्रहमात्मनः।]
विनिःश्वस्य विनिःश्वस्य कृतवैरो महात्मना।   १
1-57-1 a:स दक्षिणां दिशं गत्वा महिष्या सह राघव।
1-57-1 c:तताप परमं घोरं विश्वामित्रो महातपाः॥  २॥
1-57-2 a:फलमूलाशनो दान्तश्चचार परमं तपः।
1-57-2 c:अथास्य जज्ञिरे पुत्राः सत्यधर्मपरायणाः॥  ३॥
1-57-3 a:हविष्पन्दो मधुष्पन्दो दृढनेत्रो महारथः।
1-57-3 c:पूर्णे वर्षसहस्रे तु ब्रह्मा लोकपितामहः॥  ४॥

</vishesha  = विशेषः ; तपसि आहारविशेषः>

< कथा; ब्रह्मणा विश्वामित्राय वरप्रदानम्>
< कथा; विश्वामित्रस्य राजर्षित्वप्राप्तिः>

1-57-4 a:अब्रवीन्मधुरं वाक्यं विश्वामित्रं तपोधनम्।
1-57-4 c:जिता राजर्षिलोकास्ते तपसा कुशिकात्मज॥  ५॥
1-57-5 a:अनेन तपसा त्वां हि राजर्षिरिति विद्महे।
1-57-5 c:एवमुक्त्वा महातेजा जगाम सह दैवतैः॥  ६॥
1-57-6 a:त्रिविष्टपं ब्रह्मलोकं लोकानां परमेश्वरः।
1-57-6 c:विश्वामित्रोऽपि तच्छ्रुत्वा ह्रिया किञ्चिदवाङ्मुखः॥  ७॥
1-57-7 a:दुःखेन महताविष्टः समन्युरिदमब्रवीत्।
1-57-7 c:तपश्च सुमहत् तप्तं राजर्षिरिति मां विदुः॥  ८॥

</ कथा; विश्वामित्रस्य राजर्षित्वप्राप्तिः>
</ कथा; ब्रह्मणा विश्वामित्राय वरप्रदानम्>

< कथा; विश्वामित्रेण पुनः तपश्चर्या>

1-57-8 a:देवाः सर्षिगणाः सर्वे नास्ति मन्ये तपः फलम्।
1-57-8 c:एवं निश्चित्य मनसा भूय एव महातपाः॥  ९॥

<vyakti ;= व्यक्ति ;   त्रिशङ्कुः>
< कथा; त्रिशङ्कुकथा >

1-57-9 a:तपश्चचार धर्मात्मा काकुत्स्थ परमात्मवान्।
1-57-9 c:एतस्मिन्नेव काले तु सत्यवादी जितेन्द्रियः॥ १०॥
</ कथा; विश्वामित्रेण पुनः तपश्चर्या>

1-57-10 a:त्रिशङ्कुरिति विख्यात इक्ष्वाकुकुलवर्धनः।
1-57-10 c:तस्य बुद्धिः समुत्पन्ना यजेयमिति राघव॥ ११॥
1-57-11 a:गच्छेयं स्वशरीरेण देवतानां परां गतिम्।
1-57-11 c:वसिष्ठं स समाहूय कथयामास चिन्तितम्॥ १२॥
1-57-12 a:अशक्यमिति चाप्युक्तो वसिष्ठेन महात्मना।
1-57-12 c:प्रत्याख्यातो वसिष्ठेन स ययौ दक्षिणां दिशम्॥ १३॥
1-57-13 a:ततस्तत्कर्मसिद्ध्यर्थं पुत्रांस्तस्य गतो नृपः।
1-57-13 c:वासिष्ठा दीर्घतपसस्तपो यत्र हि तेपिरे॥ १४॥

< कथा;  त्रिशङ्कोः तथा वसिष्ठपुत्राणां समागमः>
<vyakti ;= व्यक्ति ; -  वसिष्ठपुत्राः>

1-57-14 a:त्रिशङ्कुस्तु महातेजाः शतं परमभास्वरम्।
1-57-14 c:वसिष्ठपुत्रान् ददृशे तप्यमानान् मनस्विनः॥ १५॥
1-57-15 a:सोऽभिगम्य महात्मानः सर्वानेव गुरोः सुतान्।
1-57-15 c:अभिवाद्यानुपूर्वेण ह्रिया किञ्चिदवाङ्मुखः॥ १६॥
1-57-16 a:अब्रवीत् स महात्मानः सर्वानेव कृताञ्जलिः।
1-57-16 c:शरणं वः प्रपन्नोऽहं शरण्याञ्शरणं गतः॥ १७॥
1-57-17 a:प्रत्याख्यातो हि भद्रं वो वसिष्ठेन महात्मना।
1-57-17 c:यष्टुकामो महायज्ञं तदनुज्ञातुमहर्थ॥ १८॥
1-57-18 a:गुरुपुत्रानहं सर्वान् नमस्कृत्य प्रसादये।
1-57-18 c:शिरसा प्रणतो याचे ब्राह्मणांस्तपसि स्थितान्॥ १९॥
1-57-19 a:ते मां भवन्तः सिद्ध्यर्थं याजयन्तु समाहिताः।
1-57-19 c:सशरीरो यथाहं वै देवलोकमवाप्नुयाम्॥ २०॥
1-57-20 a:प्रत्याख्यातो वसिष्ठेन गतिमन्यां तपोधनाः।
1-57-20 c:गुरुपुत्रानृते सर्वान् नाहं पश्यामि काञ्चन॥ २१॥
1-57-21 a:इक्ष्वाकूणां हि सर्वेषां पुरोधाः परमा गतिः।
1-57-21 c:तस्मादनन्तरं सर्वे भवन्तो दैवतं मम॥ २२॥
</ कथा;  त्रिशङ्कोः तथा वसिष्ठपुत्राणां समागमः>
</कथानुक्रमणी;सप्तपञ्चाशः सर्गः# विश्वामित्रस्य तपःकरणं त्रिशङ्कोः स्वीयं यज्ञं कारयितुं वसिष्ठं प्रति प्रार्थना;   तेन प्रत्याख्यातेन राज्ञा गुरुपुत्राणां संनिधिमुपेत्य स्वाभिप्रायस्य निवेदनम्>

इत्यार्षे श्रीमद्रामायणे वाल्मीकीये आदिकाव्ये बालकाण्डे सप्तपञ्चाशः सर्गः॥ ५७॥
1-57-22 a:
अष्टपञ्चाशः सर्गः# गुरुपुत्रैर्निर्भर्त्स्य तस्मै गृहं गन्तुमाज्ञाप्रदानमन्यं गुरुं वरीतुमुद्यताय राज्ञे शापदानं च;   तेषां शापेन चाण्डालत्वं गतस्य त्रिशङ्कोर्विश्वामित्रमाश्रयितुं ततो गमनम्

< कथा; त्रिशङ्कोः  वसिष्ठपुत्रैः शापः>

1-58-1 a:ततस्त्रिशङ्कोर्वचनं श्रुत्वा क्रोधसमन्वितम्।
1-58-1 c:ऋषिपुत्रशतं राम राजानमिदमब्रवीत्॥  १॥
1-58-2 a:प्रत्याख्यातोऽसि दुर्मेधो गुरुणा सत्यवादिना।
1-58-2 c:तं कथं समतिक्रम्य शाखान्तरमुपेयिवान्॥  २॥

<vyakti ;= व्यक्ति ;  वसिष्ठः इक्ष्वाकुवंशस्य पुरोहितः>
1-58-3 a:इक्ष्वाकूणां हि सर्वेषां पुरोधाः परमा गतिः।
1-58-3 c:न चातिक्रमितुं शक्यं वचनं सत्यवादिनः॥  ३॥
</ कथा; वसिष्ठः इक्ष्वाकुवंशस्य पुरोहितः>
1-58-4 a:अशक्यमिति सोवाच वसिष्ठो भगवानृषिः।
1-58-4 c:तं वयं वै समाहर्तुं क्रतुं शक्ताः कथञ्चन॥  ४॥
1-58-5 a:बालिशस्त्वं नरज्येष्ठ गम्यतां स्वपुरं पुनः।
1-58-5 c:याजने भगवान् शक्तस्त्रैलोक्यस्यापि पार्थिव॥  ५॥
1-58-6 a:अवमानं कथं कर्तुं तस्य शक्ष्यामहे वयम्।
1-58-6 c:तेषां तद् वचनं श्रुत्वा क्रोधपर्याकुलाक्षरम्॥  ६॥
1-58-7 a:स राजा पुनरेवैतानिदं वचनमब्रवीत्।
1-58-7 c:प्रत्याख्यातो भगवता गुरुपुत्रैस्तथैव हि॥  ७॥
1-58-8 a:अन्यां गतिं गमिष्यामि स्वस्ति वोऽस्तु तपोधनाः।
1-58-8 c:ऋषिपुत्रास्तु तच्छ्रुत्वा वाक्यं घोराभिसंहितम्॥  ८॥
1-58-9 a:शेपुः परमसङ्क्रुद्धाश्चण्डालत्वं गमिष्यसि।
1-58-9 c:इत्युक्त्वा ते महात्मानो विविशुः स्वं स्वमाश्रमम्॥  ९॥

</ कथा;  त्रिशङ्कोः  वसिष्ठपुत्रैः शापः>
</ व्यक्ति ;  वसिष्ठपुत्राः>

< कथा; त्रिशङ्कोः   चण्डालत्वप्राप्तिः>

<varnanam  = वर्णनम् ;   चण्डालवेषवर्णनम्>

1-58-10 a:अथ रात्र्यां व्यतीतायां राजा चण्डालतां गतः।
1-58-10 c:नीलवस्त्रधरो नीलः पुरुषो ध्वस्तमूर्धजः॥ १०॥
1-58-11 a:चित्यमाल्याङ्गरागश्च आयसाभरणोऽभवत्।
1-58-11 c:तं दृष्ट्वा मन्त्रिणः सर्वे त्यज्य चण्डालरूपिणम्॥ ११॥

</ कथा; चण्डालवेषवर्णनम्>
</ कथा; त्रिशङ्कोः   चण्डालत्वप्राप्तिः>
< कथा;  त्रिशङ्कोः तथा विश्वामित्रस्य समागमः>
1-58-12 a:प्राद्रवन् सहिता राम पौरा येऽस्यानुगामिनः।
1-58-12 c:एको हि राजा काकुत्स्थ जगाम परमात्मवान्॥ १२॥
1-58-13 a:दह्यमानो दिवारात्रं विश्वामित्रं तपोधनम्।
1-58-13 c:विश्वामित्रस्तु तं दृष्ट्वा राजानं विफलीकृतम्॥ १३॥
1-58-14 a:चण्डालरूपिणं राम मुनिः कारुण्यमागतः।
1-58-14 c:कारुण्यात् स महातेजा वाक्यं परमधार्मिकः॥ १४॥

</ कथा; त्रिशङ्कोः तथा विश्वामित्रस्य समागमः>

< कथा;  त्रिशङ्कोः सशरीरेण स्वर्गगमनेच्छा>

1-58-15 a:इदं जगाद भद्रं ते राजानं घोरदर्शनम्।
1-58-15 c:किमागमनकार्यं ते राजपुत्र महाबल॥ १५॥
1-58-16 a:अयोध्याधिपते वीर शापाच्चण्डालतां गतः।
1-58-16 c:अथ तद्वाक्यमाकर्ण्य राजा चण्डालतां गतः॥ १६॥
1-58-17 a:अब्रवीत् प्राञ्जलिर्वाक्यं वाक्यज्ञो वाक्यकोविदम्।
1-58-17 c:प्रत्याख्यातोऽस्मि गुरुणा गुरुपुत्रैस्तथैव च॥ १७॥
1-58-18 a:अनवाप्यैव तं कामं मया प्राप्तो विपर्ययः।
1-58-18 c:सशरीरो दिवं यायामिति मे सौम्यदर्शन॥ १८॥

</ कथा; त्रिशङ्कोः सशरीरेण स्वर्गगमनेच्छा>

1-58-19 a:मया चेष्टं क्रतुशतं तच्च नावाप्यते फलम्।
1-58-19 c:अनृतं नोक्तपूर्वं मे न च वक्ष्ये कदाचन॥ १९॥
1-58-20 a:कृच्छ्रेष्वपि गतः सौम्य क्षत्रधर्मेण ते शपे।
1-58-20 c:यज्ञैर्बहुविधैरिष्टं प्रजा धर्मेण पालिताः॥ २०॥

<महिमा - दैवस्य तथा पुरुषकारस्य व्यत्यासः>

1-58-21 a:गुरवश्च महात्मानः शीलवृत्तेन तोषिताः।
1-58-21 c:धर्मे प्रयतमानस्य यज्ञं चाहर्तुमिच्छतः॥ २१॥
1-58-22 a:परितोषं न गच्छन्ति गुरवो मुनिपुङ्गव।
1-58-22 c:दैवमेव परं मन्ये पौरुषं तु निरर्थकम्॥ २२॥
1-58-23 a:दैवेनाक्रम्यते सर्वं दैवं हि परमा गतिः।
1-58-23 c:तस्य मे परमार्तस्य प्रसादमभिकाङ्क्षतः॥

</ कथा; दैवस्य तथा पुरुषकारस्य व्यत्यासः>

1-58-23 e: कर्तुमर्हसि भद्रं ते दैवोपहतकर्मणः॥ २३॥
1-58-24 a:नान्यां गतिं गमिष्यामि नान्यच्छरणमस्ति मे।
1-58-24 c:दैवं पुरुषकारेण निवर्तयितुमर्हसि॥ २४॥

इत्यार्षे श्रीमद्रामायणे वाल्मीकीये आदिकाव्ये बालकाण्डेऽष्टपञ्चाशः सर्गः॥ ५८॥
1-58-25 a:
<कथानुक्रमणी;एकोनषष्टितमः सर्गः# विश्वामित्रेण त्रिशङ्कुमाश्वास्य तदीयं यज्ञं कारयितुमृषीणामामन्त्रणं स्ववाक्य-मनङ्गीकृतवतां समहोदयानां मुनिपुत्राणां शापद्वारा विनाशनं च>

< कथा; विश्वामित्रेण त्रिशङ्कोः अभयदानम्>

1-59-1 a:उक्तवाक्यं तु राजानं कृपया कुशिकात्मजः।
1-59-1 c:अब्रवीन्मधुरं वाक्यं साक्षाच्चण्डालतां गतम्॥  १॥
1-59-2 a:इक्ष्वाको स्वागतं वत्स जानामि त्वां सुधार्मिकम्।
1-59-2 c:शरणं ते प्रदास्यामि मा भैषीर्नृपपुङ्गव॥  २॥
1-59-3 a:अहमामन्त्रये सर्वान् महर्षीन् पुण्यकर्मणः।
1-59-3 c:यज्ञसाह्यकरान् राजंस्ततो यक्ष्यसि निर्वृतः॥  ३॥
1-59-4 a:गुरुशापकृतं रूपं यदिदं त्वयि वर्तते।
1-59-4 c:अनेन सह रूपेण सशरीरो गमिष्यसि॥  ४॥
1-59-5 a:हस्तप्राप्तमहं मन्ये स्वर्गं तव नराधिप।
1-59-5 c:यस्त्वं कौशिकमागम्य शरण्यं शरणागतः॥  ५॥

</ कथा; विश्वामित्रेण त्रिशङ्कोः अभयदानम्>

1-59-6 a:एवमुक्त्वा महातेजाः पुत्रान् परमधार्मिकान्।
1-59-6 c:व्यादिदेश महाप्राज्ञान् यज्ञसम्भारकारणात्॥  ६॥
1-59-7 a:सर्वाञ्शिष्यान् समाहूय वाक्यमेतदुवाच ह।
1-59-7 c:सर्वानृषीन् सवासिष्ठानानयध्वं ममाज्ञया॥  ७॥
1-59-8 a:सशिष्यान् सुहृदश्चैव सर्त्विजः सुबहुश्रुतान्।
1-59-8 c:यदन्यो वचनं ब्रूयान्मद्वाक्यबलचोदितः॥  ८॥
1-59-9 a:तत् सर्वमखिलेनोक्तं ममाख्येयमनादृतम्।
1-59-9 c:तस्य तद् वचनं श्रुत्वा दिशो जग्मुस्तदाज्ञया॥  ९ ॥
1-59-10 a:आजग्मुरथ देशेभ्यः सर्वेभ्यो ब्रह्मवादिनः।
1-59-10 c:ते च शिष्याः समागम्य मुनिं ज्वलिततेजसम्॥ १०॥
1-59-11 a:ऊचुश्च वचनं सर्वं सर्वेषां ब्रह्मवादिनाम्।
1-59-11 c:श्रुत्वा ते वचनं सर्वे समायान्ति द्विजातयः॥ ११॥

< कथा; विश्वामित्रस्य यागविषये वासिष्टानां वचनम्>

1-59-12 a:सर्वदेशेषु चागच्छन् वर्जयित्वा महोदयम्।
1-59-12 c:वासिष्ठं यच्छतं सर्वं क्रोधपर्याकुलाक्षरम्॥ १२॥
1-59-13 a:यथाह वचनं सर्वं शृणु त्वं मुनिपुङ्गव।
1-59-13 c:क्षत्रियो याजको यस्य चण्डालस्य विशेषतः॥ १३॥
1-59-14 a:कथं सदसि भोक्तारो हविस्तस्य सुरर्षयः।
1-59-14 c:ब्राह्मणा वा महात्मानो भुक्त्वा चाण्डालभोजनम्॥ १४॥
1-59-15 a:कथं स्वर्गं गमिष्यन्ति विश्वामित्रेण पालिताः।
1-59-15 c:एतद् वचननैष्ठुर्यमूचुः संरक्तलोचनाः॥ १५॥
1-59-16 a:वासिष्ठा मुनिशार्दूल सर्वे सहमहोदयाः।
1-59-16 c:तेषां तद् वचनं श्रुत्वा सर्वेषां मुनिपुङ्गवः॥ १६॥

</ कथा; विश्वामित्रस्य यागविषये वासिष्टानां वचनम्>

< कथा; विश्वामित्रेण वासिष्टानां शापः>
< कथा; विश्वामित्रेण महोदयमुनेः शापः>
<vishesha ;= विशेषः - मुष्टिकाख्यः श्वभक्षकगणः>

1-59-17 a:क्रोधसंरक्तनयनः सरोषमिदमब्रवीत्।
1-59-17 c:यद् दूषयन्त्यदुष्टं मां तप उग्रं समास्थितम्॥ १७॥
1-59-18 a:भस्मीभूता दुरात्मानो भविष्यन्ति न संशयः।
1-59-18 c:अद्य ते कालपाशेन नीता वैवस्वतक्षयम्॥ १८॥
1-59-19 a:सप्तजातिशतान्येव मृतपाः सम्भवन्तु ते।
1-59-19 c:श्वमांसनियताहारा मुष्टिका नाम निर्घृणाः॥ १९॥
</vishesha; = कथा; मुष्टिकाख्यः श्वभक्षकगणः>
1-59-20 a:विकृताश्च विरूपाश्च लोकाननुचरन्त्विमान्।
1-59-20 c:महोदयश्च दुर्बुद्धिर्मामदूष्यं ह्यदूषयत्॥ २०॥
1-59-21 a:दूषितः सर्वलोकेषु निषादत्वं गमिष्यति।
1-59-21 c:प्राणातिपातनिरतो निरनुक्रोशतां गतः॥ २१॥
1-59-22 a:दीर्घकालं मम क्रोधाद् दुर्गतिं वर्तयिष्यति।
1-59-22 c:एतावदुक्त्वा वचनं विश्वामित्रो महातपाः॥
1-59-22 e: विरराम महातेजा ऋषिमध्ये महामुनिः॥ २२॥
</ कथा; विश्वामित्रेण महोदयमुनेः शापः>

</ कथा; विश्वामित्रेण वासिष्टानां शापः>
</कथानुक्रमणी;एकोनषष्टितमः सर्गः# विश्वामित्रेण त्रिशङ्कुमाश्वास्य तदीयं यज्ञं कारयितुमृषीणामामन्त्रणं स्ववाक्य-मनङ्गीकृतवतां समहोदयानां मुनिपुत्राणां शापद्वारा विनाशनं च>

इत्यार्षे श्रीमद्रामायणे वाल्मीकीये आदिकाव्ये बालकाण्डे एकोनषष्टितमः सर्गः॥ ५९॥
<कथानुक्रमणी;षष्टितमः सर्गः# त्रिशङ्कोर्यज्ञं कारयितुमृषीन् प्रति विश्वामित्रस्यानुरोध ऋषिभिर्यज्ञस्यारम्भः;   सशरीरस्य त्रिशङ्कोः स्वर्गलोके गमनं स्वर्गादिन्द्रेण पात्यमाने त्रिशङ्कौ विक्षुब्धेन विश्वामित्रेण नूतनदेवसर्गायोद्यमो देवानामनुरोधेन तस्य ततो विरामश्च>

< कथा; विश्वामित्रस्य आदेशाकरणे ऋषीणां भयम्>

<vyakti ;= व्यक्ति ;  विश्वामित्रः- ऋषिभिः विश्वामित्रस्य स्वभाववर्णनम्>
1-60-1 a:तपोबलहताञ्ज्ञात्वा वासिष्ठान् समहोदयान्।
1-60-1 c:ऋषिमध्ये महातेजा विश्वामित्रोऽभ्यभाषत॥  १॥
1-60-2 a:अयमिक्ष्वाकुदायादस्त्रिशङ्कुरिति विश्रुतः।
1-60-2 c:धर्मिष्ठश्च वदान्यश्च मां चैव शरणं गतः॥  २॥
1-60-3 a:स्वेनानेन शरीरेण देवलोकजिगीषया।
1-60-3 c:यथायं स्वशरीरेण देवलोकं गमिष्यति॥  ३॥
1-60-4 a:तथा प्रवर्त्यतां यज्ञो भवद्भिश्च मया सह।
1-60-4 c:विश्वामित्रवचः श्रुत्वा सर्व एव महर्षयः॥  ४॥
1-60-5 a:ऊचुः समेताः सहसा धर्मज्ञा धर्मसंहितम्।
1-60-5 c:अयं कुशिकदायादो मुनिः परमकोपनः॥  ५॥
1-60-6 a:यदाह वचनं सम्यगेतत् कार्यं न संशयः।
1-60-6 c:अग्निकल्पो हि भगवान् शापं दास्यति रोषतः॥  ६॥
1-60-7 a:तस्मात् प्रवर्त्यतां यज्ञः सशरीरो यथा दिवि।
1-60-7 c:गच्छेदिक्ष्वाकुदायादो विश्वामित्रस्य तेजसा॥  ७ ॥
</vyakti ;= व्यक्ति ;  विश्वामित्रः- ऋषिभिः विश्वामित्रस्य स्वभाववर्णनम्>

1-60-8 a:ततः प्रवर्त्यतां यज्ञः सर्वे समधितिष्ठत।
1-60-8 c:एवमुक्त्वा महर्षयः सञ्जह्रुस्ताः क्रियास्तदा॥  ८॥

</ कथा; विश्वामित्रस्य आदेशाकरणे ऋषीणां भयम्>
< कथा; विश्वामित्रस्य यागे देवानाम् अनागमनम्>

1-60-9 a:याजकश्च महातेजा विश्वामित्रोऽभवत् क्रतौ।
1-60-9 c:ऋत्विजश्चानुपूर्व्येण मन्त्रवन्मन्त्रकोविदाः॥  ९॥
1-60-10 a:चक्रुः सर्वाणि कर्माणि यथाकल्पं यथाविधि।
1-60-10 c:ततः कालेन महता विश्वामित्रो महातपाः॥ १०॥
1-60-11 a:चकारावाहनं तत्र भागार्थं सर्वदेवताः।
1-60-11 c:नाभ्यागमंस्तदा तत्र भागार्थं सर्वदेवताः॥ ११॥

</ कथा; विश्वामित्रस्य यागे देवानाम् अनागमनम्>
< कथा; सशरीरं त्रिशङ्कुणा स्वर्गं प्रति यानम्>

1-60-12 a:ततः कोपसमाविष्टो विश्वामित्रो महामुनिः।
1-60-12 c:स्रुवमुद्यम्य सक्रोधस्त्रिशङ्कुमिदमब्रवीत्॥ १२॥
1-60-13 a:पश्य मे तपसो वीर्यं स्वार्जितस्य नरेश्वर।
1-60-13 c:एष त्वां स्वशरीरेण नयामि स्वर्गमोजसा॥ १३॥
1-60-14 a:दुष्प्रापं स्वशरीरेण स्वर्गं गच्छ नरेश्वर।
1-60-14 c:स्वार्जितं किञ्चिदप्यस्ति मया हि तपसः फलम्॥ १४॥
1-60-15 a:राजंस्त्वं तेजसा तस्य सशरीरो दिवं व्रज।
1-60-15 c:उक्तवाक्ये मुनौ तस्मिन् सशरीरो नरेश्वरः॥ १५॥
1-60-16 a:दिवं जगाम काकुत्स्थ मुनीनां पश्यतां तदा।
1-60-16 c:स्वर्गलोकं गतं दृष्ट्वा त्रिशङ्कुं पाकशासनः॥ १६॥

</ कथा; सशरीरं त्रिशङ्कुणा स्वर्गं प्रति यानम्>

< कथा; सशरीरं स्वर्गं गतस्य त्रिशङ्कोः इन्द्रशापः>

1-60-17 a:सह सर्वैः सुरगणैरिदं वचनमब्रवीत्।
1-60-17 c:त्रिशङ्को गच्छ भूयस्त्वं नासि स्वर्गकृतालयः॥ १७॥
1-60-18 a:गुरुशापहतो मूढ पत भूमिमवाक्शिराः।
1-60-18 c:एवमुक्तो महेन्द्रेण त्रिशङ्कुरपतत् पुनः॥ १८॥

</ कथा; सशरीरं स्वर्गं गतस्य त्रिशङ्कोः इन्द्रशापः>

<कथा ;=  विश्वामित्रेण दक्षिणदिशि त्रिशङ्कोः स्वर्गसृष्टिः>

<vyakti ;= व्यक्ति ;  त्रिशङ्कुस्वर्गः>

1-60-19 a:विक्रोशमानस्त्राहीति विश्वामित्रं तपोधनम्।
1-60-19 c:तच्छ्रुत्वा वचनं तस्य क्रोशमानस्य कौशिकः॥ १९॥
1-60-20 a:रोषमाहारयत् तीव्रं तिष्ठ तिष्ठेति चाब्रवीत्।
1-60-20 c:ऋषिमध्ये स तेजस्वी प्रजापतिरिवापरः॥ २०॥
1-60-21 a:सृजन् दक्षिणमार्गस्थान् सप्तर्षीनपरान् पुनः।
1-60-21 c:नक्षत्रवंशमपरमसृजत् क्रोधमूर्च्छितः॥ २१॥
1-60-22 a:दक्षिणां दिशमास्थाय ऋषिमध्ये महायशाः।
1-60-22 c:सृष्ट्वा नक्षत्रवंशं च क्रोधेन कलुषीकृतः॥ २२॥
1-60-23 a:अन्यमिन्द्रं करिष्यामि लोको वा स्यादनिन्द्रकः।
1-60-23 c:दैवतान्यपि स क्रोधात् स्रष्टुं समुपचक्रमे॥ २३॥
1-60-24 a:ततः परमसम्भ्रान्ताः सर्षिसङ्घाः सुरासुराः।
1-60-24 c:विश्वामित्रं महात्मानमूचुः सानुनयं वचः॥ २४॥
1-60-25 a:अयं राजा महाभाग गुरुशापपरिक्षतः।
1-60-25 c:सशरीरो दिवं यातुं नाहर्त्येव तपोधन॥ २५॥
1-60-26 a:तेषां तद् वचनं श्रुत्वा देवानां मुनिपुङ्गवः।
1-60-26 c:अब्रवीत् सुमहद् वाक्यं कौशिकः सर्वदेवताः॥ २६॥
1-60-27 a:सशरीरस्य भद्रं वस्त्रिशङ्कोरस्य भूपतेः।
1-60-27 c:आरोहणं प्रतिज्ञातं नानृतं कर्तुमुत्सहे॥ २७॥
1-60-28 a:स्वर्गोऽस्तु सशरीरस्य त्रिशङ्कोरस्य शाश्वतः।
1-60-28 c:नक्षत्राणि च सर्वाणि मामकानि ध्रुवाण्यथ॥ २८॥
1-60-29 a:यावल्लोका धरिष्यन्ति तिष्ठन्त्वेतानि सर्वशः।
1-60-29 c:यत् कृतानि सुराः सर्वे तदनुज्ञातुमहर्थ॥ २९॥

< कथा; गगने त्रिशङ्कुस्वर्गस्य स्थानम्>
1-60-30 a:एवमुक्ताः सुराः सर्वे प्रत्यूचुर्मुनिपुङ्गवम्।
1-60-30 c:एवं भवतु भद्रं ते तिष्ठन्त्वेतानि सर्वशः॥ ३०॥
1-60-31 a:गगने तान्यनेकानि वैश्वानरपथाद् बहिः।
1-60-31 c:नक्षत्राणि मुनिज्येष्ठ तेषु ज्योतिःषु जाज्वलन्॥ ३१॥
1-60-32 a:अवाक्शिरास्त्रिशङ्कुश्च तिष्ठत्वमरसंनिभः।
1-60-32 c:अनुयास्यन्ति चैतानि ज्योतींषि नृपसत्तमम्॥ ३२॥
1-60-33 a:कृतार्थं कीर्तिमन्तं च स्वर्गलोकगतं यथा।
1-60-33 c:विश्वामित्रस्तु धर्मात्मा सर्वदेवैरभिष्टुतः॥ ३३॥
</ कथा; त्रिशङ्कुस्वर्गः>

</ कथा; गगने त्रिशङ्कुस्वर्गस्य स्थानम्>

1-60-34 a:ऋषिमध्ये महातेजा बाढमित्येव देवताः।
1-60-34 c:ततो देवा महात्मानो ऋषयश्च तपोधनाः॥
1-60-34 e: जग्मुर्यथागतं सर्वे यज्ञस्यान्ते नरोत्तम॥ ३४॥


</ कथा; विश्वामित्रेण दक्षिणदिशि त्रिशङ्कोः स्वर्गसृष्टिः>
</ कथा; त्रिशङ्कुकथा>
</ कथा; त्रिशङ्कुः>
</कथानुक्रमणी;षष्टितमः सर्गः# त्रिशङ्कोर्यज्ञं कारयितुमृषीन् प्रति विश्वामित्रस्यानुरोध ऋषिभिर्यज्ञस्यारम्भः;   सशरीरस्य त्रिशङ्कोः स्वर्गलोके गमनं स्वर्गादिन्द्रेण पात्यमाने त्रिशङ्कौ विक्षुब्धेन विश्वामित्रेण नूतनदेवसर्गायोद्यमो देवानामनुरोधेन तस्य ततो विरामश्च>

इत्यार्षे श्रीमद्रामायणे वाल्मीकीये आदिकाव्ये बालकाण्डे षष्टितमः सर्गः॥ ६०॥
1-60-35 .a:
<कथानुक्रमणी;एकषष्टितमः सर्गः# विश्वामित्रस्य पुष्करतीर्थे तपस्या;   राजर्षिणाम्बरीषेणर्चीकमध्यमपुत्रं शुनःशेपं यज्ञपशूकर्तुं क्रीत्वा स्वगृहे तस्य समानयनम्>

< कथा; विश्वामित्रेण पश्चिमायां दिशि पुष्करक्षेत्रे तपस्या>

1-61-1 a:विश्वामित्रो महातेजाः प्रस्थितान् वीक्ष्य तानृषीन्।
1-61-1 c:अब्रवीन्नरशार्दूल सर्वांस्तान् वनवासिनः॥  १॥
1-61-2 a:महाविघ्रः प्रवृत्तोऽयं दक्षिणामास्थितो दिशम्।
1-61-2 c:दिशमन्यां प्रपत्स्यामस्तत्र तप्स्यामहे तपः॥  २॥
1-61-3 a:पश्चिमायां विशालायां पुष्करेषु महात्मनः।
1-61-3 c:सुखं तपश्चरिष्यामः सुखं तद्धि तपोवनम्॥  ३॥
1-61-4 a:एवमुक्त्वा महातेजाः पुष्करेषु महामुनिः।
1-61-4 c:तप उग्रं दुराधर्षं तेपे मूलफलाशनः॥  ४॥

</ कथा; विश्वामित्रेण पश्चिमायां दिशि पुष्करक्षेत्रे तपस्या>
< कथा; अम्बरीषस्य चरितम्>
< कथा; अम्बरीषस्य यागे इन्द्रेण यागीयपशोः अपहरणम्>
1-61-5 a:एतस्मिन्नेव काले तु अयोध्याधिपतिर्महान्।
1-61-5 c:अम्बरीष इति ख्यातो यष्टुं समुपचक्रमे॥  ५॥
1-61-6 a:तस्य वै यजमानस्य पशुमिन्द्रो जहार ह।
1-61-6 c:प्रणष्टे तु पशौ विप्रो राजानमिदमब्रवीत्॥  ६॥

</ कथा; अम्बरीषस्य यागे इन्द्रेण यागीयपशोः अपहरणम्>

< कथा; अम्बरीषेण   यागीयपशोः मार्गणम्>
1-61-7 a:पशुरभ्याहृतो राजन् प्रणष्टस्तव दुर्नयात्।
1-61-7 c:अरक्षितारं राजानं घ्रन्ति दोषा नरेश्वर॥  ७॥
1-61-8 a:प्रायश्चित्तं महद्ध्येतन्नरं वा पुरुषर्षभ।
1-61-8 c:आनयस्व पशुं शीघ्रं यावत् कर्म प्रवर्तते॥  ८॥
1-61-9 a:उपाध्यायवचः श्रुत्वा स राजा पुरुषर्षभः।
1-61-9 c:अन्वियेष महाबुद्धिः पशुं गोभिः सहस्रशः॥  ९॥
1-61-10 a:देशाञ्जनपदांस्तांस्तान् नगराणि वनानि च।
1-61-10 c:आश्रमाणि च पुण्यानि मार्गमाणो महीपतिः॥ १०॥
</ कथा; अम्बरीषेण   यागीयपशोः मार्गणम्>
< कथा; अम्बरीषेण  ऋचीकस्य सन्दर्शनम्>
< कथा; अम्बरीषेण नरपशुप्राप्तिः>
1-61-11 a:स पुत्रसहितं तात सभार्यं रघुनन्दन।
1-61-11 c:भृगुतुङ्गे समासीनमृचीकं सन्ददर्श ह॥ ११॥
1-61-12 a:तमुवाच महातेजाः प्रणम्याभिप्रसाद्य च।
1-61-12 c:महर्षिं तपसा दीप्तं राजर्षिरमितप्रभः॥ १२॥
1-61-13 a:पृष्ट्वा सर्वत्र कुशलमृचीकं तमिदं वचः।
1-61-13 c:गवां शतसहस्रेण विक्रीणीषे सुतं यदि॥ १३॥
1-61-14 a:पशोरर्थे महाभाग कृतकृत्योऽस्मि भार्गव।
1-61-14 c:सर्वे परिगता देशा यज्ञियं न लभे पशुम्॥ १४॥
1-61-15 a:दातुमर्हसि मूल्येन सुतमेकमितो मम।
1-61-15 c:एवमुक्तो महातेजा ऋचीकस्त्वब्रवीद् वचः॥ १५॥
</ कथा; अम्बरीषेण नरपशुप्राप्तिः>
</ कथा; अम्बरीषेण  ऋचीकस्य सन्दर्शनम्>
1-61-16 a:नाहं ज्येष्ठं नरज्येष्ठ विक्रीणीयां कथञ्चन।
1-61-16 c:ऋचीकस्य वचः श्रुत्वा तेषां माता महात्मनाम्॥ १६॥
<dharmashastra  ;= धर्मशास्त्रम् ; ज्येष्टसुतः न विक्रेयः>

1-61-17 a:उवाच नरशार्दूलमम्बरीषमिदं वचः।
1-61-17 c:अविक्रेयं सुतं ज्येष्ठं भगवानाह भार्गवः॥ १७॥
</dharmashastra  ;= धर्मशास्त्रम् ; ज्येष्टसुतः न विक्रेयः>
1-61-18 a:ममापि दयितं विद्धि कनिष्ठं शुनकं प्रभो।
1-61-18 c:तस्मात् कनीयसं पुत्रं न दास्ये तव पार्थिव॥ १८॥
<विशेषः - स्वभावः - मातुः तथा पितुः स्वभावः>
1-61-19 a:प्रायेण हि नरज्येष्ठ ज्येष्ठाः पितृषु वल्लभाः।
1-61-19 c:मातृृणां च कनीयांसस्तस्माद् रक्ष्ये कनीयसम्॥ १९॥
</ कथा; मातुः तथा पितुः स्वभावः>
< कथा; अम्बरीषेण नरपशुप्राप्तिः>
< कथा; शुनःशेफस्य कथा>
1-61-20 a:उक्तवाक्ये मुनौ तस्मिन् मुनिपत्न्यां तथैव च।
1-61-20 c:शुनःशेपः स्वयं राम मध्यमो वाक्यमब्रवीत्॥ २०॥
1-61-21 a:पिता ज्येष्ठमविक्रेयं माता चाह कनीयसम्।
1-61-21 c:विक्रेयं मध्यमं मन्ये राजपुत्र नयस्व माम्॥ २१॥
1-61-22 a:अथ राजा महाबाहो वाक्यान्ते ब्रह्मवादिनः।
1-61-22 c:हिरण्यस्य सुवर्णस्य कोटिभी रत्नराशिभिः॥ २२॥
1-61-23 a:गवां शतसहस्रेण शुनःशेपं नरेश्वरः।
1-61-23 c:गृहीत्वा परमप्रीतो जगाम रघुनन्दन॥ २३॥
1-61-24 a:अम्बरीषस्तु राजर्षी रथमारोप्य सत्वरः।
1-61-24 c:शुनःशेपं महातेजा जगामाशु महायशाः॥ २४॥
</ कथा; अम्बरीषेण नरपशुप्राप्तिः>
</कथानुक्रमणी;एकषष्टितमः सर्गः# विश्वामित्रस्य पुष्करतीर्थे तपस्या;   राजर्षिणाम्बरीषेणर्चीकमध्यमपुत्रं शुनःशेपं यज्ञपशूकर्तुं क्रीत्वा स्वगृहे तस्य समानयनम्>

इत्यार्षे श्रीमद्रामायणे वाल्मीकीये आदिकाव्ये बालकाण्डे एकषष्टितमः सर्गः॥ ६१॥
1-61-25 a:
<कथानुक्रमणी;द्विषष्टितमः सर्गः# शुनःशेपं रक्षितुं विश्वामित्रस्य सफलः प्रयत्नस्तपस्या च>
< कथा; विश्वामित्रस्य समीपे शुनःशेफेन स्वात्मरक्षणाय प्रार्थना>
1-62-1 a:शुनःशेपं नरज्येष्ठ गृहीत्वा तु महायशाः।
1-62-1 c:व्यश्रमत् पुष्करे राजा मध्याह्ने रघुनन्दन॥  १॥
1-62-2 a:तस्य विश्रममाणस्य शुनःशेपो महायशाः।
1-62-2 c:पुष्करं ज्येष्ठमागम्य विश्वामित्रं ददर्श ह॥  २॥
1-62-3 a:तप्यन्तमृषिभिः सार्धं मातुलं परमातुरः।
1-62-3 c:विषण्णवदनो दीनस्तृष्णया च श्रमेण च॥  ३॥
1-62-4 a:पपाताङ्के मुने राम वाक्यं चेदमुवाच ह।
1-62-4 c:न मेऽस्ति माता न पिता ज्ञातयो बान्धवाः कुतः॥  ४॥
1-62-5 a:त्रातुमर्हसि मां सौम्य धर्मेण मुनिपुङ्गव।
1-62-5 c:त्राता त्वं हि नरज्येष्ठ सर्वेषां त्वं हि भावनः॥  ५॥
1-62-6 a:राजा च कृतकार्यः स्यादहं दीर्घायुरव्ययः।
1-62-6 c:स्वर्गलोकमुपाश्नीयां तपस्तप्त्वा ह्यनुत्तमम्॥  ६॥
1-62-7 a:स मे नाथो ह्यनाथस्य भव भव्येन चेतसा।
1-62-7 c:पितेव पुत्रं धर्मात्मंस्त्रातुमर्हसि किल्बिषात्॥  ७॥
</ कथा; विश्वामित्रस्य समीपे शुनःशेफेन स्वात्मरक्षणाय प्रार्थना्>
< कथा; विश्वामित्रेण मधुच्छन्दादीनाम् शापदानम्>

<vyakti ;=  व्यक्ति ;  मधुच्छन्दः>

1-62-8 a:तस्य तद् वचनं श्रुत्वा विश्वामित्रो महातपाः।
1-62-8 c:सान्त्वयित्वा बहुविधं पुत्रानिदमुवाच ह॥  ८॥

1-62-9 a:यत्कृते पितरः पुत्राञ्जनयन्ति शुभार्थिनः।
1-62-9 c:परलोकहितार्थाय तस्य कालोऽयमागतः॥  ९॥
1-62-10 a:अयं मुनिसुतो बालो मत्तः शरणमिच्छति।
1-62-10 c:अस्य जीवितमात्रेण प्रियं कुरुत पुत्रकाः॥ १०॥
1-62-11 a:सर्वे सुकृतकर्माणः सर्वे धर्मपरायणाः।
1-62-11 c:पशुभूता नरेन्द्रस्य तृप्तिमग्रेः प्रयच्छत॥ ११॥
1-62-12 a:नाथवांश्च शुनःशेपो यज्ञश्चाविघ्रतो भवेत्।
1-62-12 c:देवतास्तर्पिताश्च स्युर्मम चापि कृतं वचः॥ १२॥
1-62-13 a:मुनेस्तद् वचनं श्रुत्वा मधुच्छन्दादयः सुताः।
1-62-13 c:साभिमानं नरज्येष्ठ सलीलमिदमब्रुवन्॥ १३॥
1-62-14 a:कथमात्मसुतान् हित्वा त्रायसेऽन्यसुतं विभो।
1-62-14 c:अकार्यमिव पश्यामः श्वमांसमिव भोजने॥ १४॥
1-62-15 a:तेषां तद् वचनं श्रुत्वा पुत्राणां मुनिपुङ्गवः।
1-62-15 c:क्रोधसंरक्तनयनो व्याहर्तुमुपचक्रमे॥ १५॥
1-62-16 a:निःसाध्वसमिदं प्रोक्तं धर्मादपि विगर्हतम्।
1-62-16 c:अतिक्रम्य तु मद्वाक्यं दारुणं रोमहर्षणम्॥ १६॥
1-62-17 a:श्वमांसभोजिनः सर्वे वासिष्ठा इव जातिषु।
1-62-17 c:पूर्णं वर्षसहस्रं तु पृथिव्यामनुवत्स्यथ॥ १७॥
</vyakti ;=  व्यक्ति ;   मधुच्छन्दः >

< कथा; विश्वामित्रेण  शुनःशेपस्य स्वात्मरक्षणाय यूपे गाथागानाय सूचनम्>

1-62-18 a:कृत्वा शापसमायुक्तान् पुत्रान् मुनिवरस्तदा।
1-62-18 c:शुनःशेपमुवाचार्तं कृत्वा रक्षां निरामयाम्॥ १८॥

</ कथा; विश्वामित्रेण मधुच्छन्दादीनाम् शापदानम्>

1-62-19 a:पवित्रपाशैराबद्धो रक्तमाल्यानुलेपनः।
1-62-19 c:वैष्णवं यूपमासाद्य वाग्भिरग्निमुदाहर॥ १९॥
1-62-20 a:इमे च गाथे द्वे दिव्ये गायेथा मुनिपुत्रक।
1-62-20 c:अम्बरीषस्य यज्ञेऽस्मिंस्ततः सिद्धिमवाप्स्यसि॥ २०॥
1-62-21 a:शुनःशेपो गृहीत्वा ते द्वे गाथे सुसमाहितः।
1-62-21 c:त्वरया राजसिंहं तमम्बरीषमुवाच ह॥ २१॥
</ कथा; विश्वामित्रेण  शुनःशेपस्य स्वात्मरक्षणाय यूपे गाथागानाय सूचनम्>
< कथा; शुनःशेपेन  स्वात्मरक्षणाय यूपे  इन्द्रस्तुतिः>
<vishesha ;= विशेषः;  यूपे नरबशुबन्धनक्रमः>
< कथा; इन्द्रेण शुनःशेफाय वरदानम्>

1-62-22 a:राजसिंह महाबुद्धे शीघ्रं गच्छावहे वयम्।
1-62-22 c:निवर्तयस्व राजेन्द्र दीक्षां च समुदाहर॥ २२॥
1-62-23 a:तद् वाक्यमृषिपुत्रस्य श्रुत्वा हर्षसमन्वितः।
1-62-23 c:जगाम नृपतिः शीघ्रं यज्ञवाटमतन्द्रितः॥ २३॥
1-62-24 a:सदस्यानुमते राजा पवित्रकृतलक्षणम्।
1-62-24 c:पशुं रक्ताम्बरं कृत्वा यूपे तं समबन्धयत्॥ २४॥
</vishesha ;=  विशेषः;   यूपे नरबशुबन्धनक्रमः>

1-62-25 a:स बद्धो वाग्भिरग्र्ययाभिरभितुष्टाव वै सुरौ।
1-62-25 c:इन्द्रमिन्द्रानुजं चैव यथावन्मुनिपुत्रकः॥ २५॥
1-62-26 a:ततः प्रीतः सहस्राक्षो रहस्यस्तुतितोषितः।
1-62-26 c:दीर्घमायुस्तदा प्रादाच्छुनःशेपाय वासवः॥ २६॥
1-62-27 a:स च राजा नरज्येष्ठ यज्ञस्य च समाप्तवान्।
1-62-27 c:फलं बहुगुणं राम सहस्राक्षप्रसादजम्॥ २७॥
</ कथा; इन्द्रेण शुनःशेफाय वरदानम्>

</ कथा; शुनःशेपेन  स्वात्मरक्षणाय यूपे  इन्द्रस्तुतिः>
</ कथा; शुनःशेफस्य कथा>
</ कथा; अम्बरीषस्य चरितम्>
<  कथा; पुष्करक्षेत्रे  विश्वामित्रस्य पुनः तपस्या>

1-62-28 a:विश्वामित्रोऽपि धर्मात्मा भूयस्तेपे महातपाः।
1-62-28 c:पुष्करेषु नरज्येष्ठ दशवर्षशतानि च॥ २८॥

</ कथा; पुष्करक्षेत्रे  विश्वामित्रस्य पुनः तपस्या>
</कथानुक्रमणी;द्विषष्टितमः सर्गः# शुनःशेपं रक्षितुं विश्वामित्रस्य सफलः प्रयत्नस्तपस्या च>

इत्यार्षे श्रीमद्रामायणे वाल्मीकीये आदिकाव्ये बालकाण्डे द्विषष्टितमः सर्गः॥ ६२॥
1-62-29 a:
<कथानुक्रमणी;त्रिषष्टितमः सर्गः# विश्वामित्रस्य महर्षिपदवीलाभः;   मेनकया तस्य तपोभङ्गो ब्रह्मर्षिपदप्राप्तये तस्य घोरं तपश्>
<कथा ;= पुष्करक्षेत्रे  विश्वामित्रस्य ऋषित्वप्राप्तिः>
1-63-1 a:पूर्णे वर्षसहस्रे तु व्रतस्नातं महामुनिम्।
1-63-1 c:अभ्यगच्छन् सुराः सर्वे तपः फलचिकीर्षवः॥  १॥
1-63-2 a:अब्रवीत् सुमहातेजा ब्रह्मा सुरुचिरं वचः।
1-63-2 c:ऋषिस्त्वमसि भद्रं ते स्वार्जितैः कर्मभिः शुभैः॥  २॥
1-63-3 a:तमेवमुक्त्वा देवेशस्त्रिदिवं पुनरभ्यगात्।
1-63-3 c:विश्वामित्रो महातेजा भूयस्तेपे महत् तपः॥  ३॥
</ कथा; पुष्करक्षेत्रे  विश्वामित्रस्य ऋषित्वप्राप्तिः>
<vyakti ;= व्यक्ति ;  मेनका>
< कथा; विश्वामित्रसमीपे मेनका आगमनम्>
1-63-4 a:ततः कालेन महता मेनका परमाप्सराः।
1-63-4 c:पुष्करेषु नरज्येष्ठ स्नातुं समुपचक्रमे॥  ४॥
1-63-5 a:तां ददर्श महातेजा मेनकां कुशिकात्मजः।
1-63-5 c:रूपेणाप्रतिमां तत्र विद्युतं जलदे यथा॥  ५॥
</ कथा; विश्वामित्रसमीपे मेनका आगमनम्>

< कथा;   मेनकया कृतः विश्वामित्रस्य तपोभङ्गः>

1-63-6 a:कन्दर्पदर्पवशगो मुनिस्तामिदमब्रवीत्।
1-63-6 c:अप्सरः स्वागतं तेऽस्तु वस चेह ममाश्रमे॥  ६॥
1-63-7 a:अनुगृह्णीष्व भद्रं ते मदनेन विमोहितम्।
1-63-7 c:इत्युक्ता सा वरारोहा तत्र वासमथाकरोत्॥  ७॥
1-63-8 a:तपसो हि महाविघ्नो विश्वामित्रमुपागमत्।
1-63-8 c:तस्यां वसन्त्यां वर्षाणि पञ्च पञ्च च राघव॥  ८॥
1-63-9 a:विश्वामित्राश्रमे सौम्ये सुखेन व्यतिचक्रमुः।
1-63-9 c:अथ काले गते तस्मिन् विश्वामित्रो महामुनिः॥  ९॥
1-63-10 a:सव्रीड इव संवृत्तश्चिन्ताशोकपरायणः।
1-63-10 c:बुद्धिर्मुनेः समुत्पन्ना सामर्षा रघुनन्दन॥ १०॥
1-63-11 a:सर्वं सुराणां कर्मैतत् तपोऽपहरणं महत्।
1-63-11 c:अहोरात्रापदेशेन गताः संवत्सरा दश॥ ११॥
1-63-12 a:काममोहाभिभूतस्य विघ्नोऽयं प्रत्युपस्थितः।
1-63-12 c:स निःश्वसन् मुनिवरः पश्चात्तापेन दुःखितः॥ १२॥
1-63-13 a:भीतामप्सरसं दृष्ट्वा वेपन्तीं प्राञ्जलिं स्थिताम्।
1-63-13 c:मेनकां मधुरैर्वाक्यैर्विसृज्य कुशिकात्मजः॥ १३॥
</ कथा; मेनकया कृतःविश्वामित्रस्य तपोभङ्गः>
</व्यक्तिः;  = व्यक्ति;  मेनका>
< कथा; उत्तरपर्वते कौशिकीतीरे विश्वामित्रस्य पुनः तपस्या>
< कथा; विश्वामित्रस्य महर्षित्वप्राप्तिः>
1-63-14 a:उत्तरं पर्वतं राम विश्वामित्रो जगाम ह।
1-63-14 c:स कृत्वा नैष्ठिकीं बुद्धिं जेतुकामो महायशाः॥ १४॥
1-63-15 a:कौशिकीतीरमासाद्य तपस्तेपे दुरासदम्।
1-63-15 c:तस्य वर्षसहस्राणि घोरं तप उपासतः॥ १५॥
1-63-16 a:उत्तरे पर्वते राम देवतानामभूद् भयम्।
1-63-16 c:आमन्त्रयन् समागम्य सर्वे सर्षिगणाः सुराः॥ १६॥
1-63-17 a:महर्षिशब्दं लभतां साध्वयं कुशिकात्मजः।
1-63-17 c:देवतानां वचः श्रुत्वा सर्वलोकपितामहः॥ १७॥
1-63-18 a:अब्रवीन्मधुरं वाक्यं विश्वामित्रं तपोधनम्।
1-63-18 c:महर्षे स्वागतं वत्स तपसोग्रेण तोषितः॥ १८॥
1-63-19 a:महत्त्वमृषिमुख्यत्वं ददामि तव कौशिक।
1-63-19 c:ब्रह्मणस्तु वचः श्रुत्वा विश्वामित्रस्तपोधनः॥ १९॥

</ कथा; विश्वामित्रस्य महर्षित्वप्राप्तिः>

</ कथा; उत्तरपर्वते कौशिकीतीरे विश्वामित्रस्य पुनः तपस्या>
1-63-20 a:प्राञ्जलिः प्रणतो भूत्वा प्रत्युवाच पितामहम्।
1-63-20 c:ब्रह्मर्षिशब्दमतुलं स्वार्जितैः कर्मभिः शुभैः॥ २०॥
1-63-21 a:यदि मे भगवन्नाह ततोऽहं विजितेन्द्रियः।
1-63-21 c:तमुवाच ततो ब्रह्मा न तावत् त्वं जितेन्द्रियः॥ २१॥
1-63-22 a:यतस्व मुनिशार्दूल इत्युक्त्वा त्रिदिवं गतः।
1-63-22 c:विप्रस्थितेषु देवेषु विश्वामित्रो महामुनिः॥ २२॥
< कथा; उत्तरपर्वते ब्रह्मर्षित्वप्राप्तये विश्वामित्रस्य घोरतपस्या>

1-63-23 a:ऊर्ध्वबाहुर्निरालम्बो वायुभक्षस्तपश्चरन्।
1-63-23 c:घर्मे पञ्चतपा भूत्वा वर्षास्वाकाशसंश्रयः॥ २३॥
1-63-24 a:शिशिरे सलिलेशायी रात्र्यहानि तपोधनः।
1-63-24 c:एवं वर्षसहस्रं हि तपो घोरमुपागमत्॥ २४॥
1-63-25 a:तस्मिन् सन्तप्यमाने तु विश्वामित्रे महामुनौ।
1-63-25 c:सन्तापः सुमहानासीत् सुराणां वासवस्य च॥ २५॥
</ कथा; उत्तरपर्वते ब्रह्मर्षित्वप्राप्तये विश्वामित्रस्य घोरतपस्या>
<vyakti ;= व्यक्ति ;  रम्भा >
1-63-26 a:रम्भामप्सरसं शक्रः सर्वैः सह मरुद्गणैः।
1-63-26 c:उवाचात्महितं वाक्यमहितं कौशिकस्य च॥ २६॥
</कथानुक्रमणी;त्रिषष्टितमः सर्गः# विश्वामित्रस्य महर्षिपदवीलाभः;   मेनकया तस्य तपोभङ्गो ब्रह्मर्षिपदप्राप्तये तस्य घोरं तपश्>

इत्यार्षे श्रीमद्रामायणे वाल्मीकीये आदिकाव्ये बालकाण्डे त्रिषष्टितमः सर्गः॥ ६३॥
1-63-27 a:
<कथानुक्रमणी;चतुःषष्टितमः सर्गः# विश्वामित्रेण रम्भायै शापं दत्त्वा पुनर्घोरं तपश्चर्तुं दीक्षाग्रहणम्>

< कथा; विश्वामित्रस्य तपोभङ्गाय इन्द्रेण रम्भायाः प्रेषणम्>

1-64-1 a:सुरकार्यमिदं रम्भे कर्तव्यं सुमहत् त्वया।
1-64-1 c:लोभनं कौशिकस्येह काममोहसमन्वितम्॥  १॥
1-64-2 a:तथोक्ता साप्सरा राम सहस्राक्षेण धीमता।
1-64-2 c:व्रीडिता प्राञ्जलिर्वाक्यं प्रत्युवाच सुरेश्वरम्॥  २॥
1-64-3 a:अयं सुरपते घोरो विश्वामित्रो महामुनिः।
1-64-3 c:क्रोधमुत्स्रक्ष्यते घोरं मयि देव न संशयः॥  ३॥
1-64-4 a:ततो हि मे भयं देव प्रसादं कर्तुुमर्हसि।
1-64-4 c:एवमुक्तस्तया राम सभयं भीतया तदा॥  ४॥
1-64-5 a:तामुवाच सहस्राक्षो वेपमानां कृताञ्जलिम्।
1-64-5 c:मा भैषी रम्भे भद्रं ते कुरुष्व मम शासनम्॥  ५॥
1-64-6 a:कोकिलो हृदयग्राही माधवे रुचिरद्रुमे।
1-64-6 c:अहं कन्दर्पसहितः स्थास्यामि तव पार्श्वतः॥  ६॥
1-64-7 a:त्वं हि रूपं बहुगुणं कृत्वा परमभास्वरम्।
1-64-7 c:तमृषिं कौशिकं भद्रे भेदयस्व तपस्विनम्॥  ७॥
</ कथा;  विश्वामित्रस्य तपोभङ्गाय इन्द्रेण रम्भायाः प्रेषणम्>
<कथा ;=  रम्भया कृतः विश्वामित्रस्य तपोभङ्गः>
< कथा;  विश्वामित्रेण रम्भायै शापदानम्>
1-64-8 a:सा श्रुत्वा वचनं तस्य कृत्वा रूपमनुत्तमम्।
1-64-8 c:लोभयामास ललिता विश्वामित्रं शुचिस्मिता॥  ८॥
1-64-9 a:कोकिलस्य तु शुश्राव वल्गु व्याहरतः स्वनम्।
1-64-9 c:सम्प्रहृष्टेन मनसा स चैनामन्ववैक्षत॥  ९॥
1-64-10 a:अथ तस्य च शब्देन गीतेनाप्रतिमेन च।
1-64-10 c:दर्शनेन च रम्भाया मुनिः सन्देहमागतः॥ १०॥
1-64-11 a:सहस्राक्षस्य तत्सर्वं विज्ञाय मुनिपुङ्गवः।
1-64-11 c:रम्भां क्रोधसमाविष्टः शशाप कुशिकात्मजः॥ ११॥
1-64-12 a:यन्मां लोभयसे रम्भे कामक्रोधजयैषिणम्।
1-64-12 c:दशवर्षसहस्राणि शैली स्थास्यसि दुर्भगे॥ १२॥
1-64-13 a:ब्राह्मणः सुमहातेजास्तपोबलसमन्वितः।
1-64-13 c:उद्धरिष्यति रम्भे त्वां मत्क्रोधकलुषीकृताम्॥ १३॥

1-64-14 a:एवमुक्त्वा महातेजा विश्वामित्रो महामुनिः।
1-64-14 c:अशक्नुवन् धारयितुं कोपं सन्तापमात्मनः॥ १४॥
1-64-15 a:तस्य शापेन महता रम्भा शैली तदाभवत्।
1-64-15 c:वचः श्रुत्वा च कन्दर्पो महर्षेः स च निर्गतः॥ १५॥
</vyakti ;= व्यक्ति ; रम्भा >

1-64-16 a:कोपेन च महातेजास्तपोऽपहरणे कृते।
1-64-16 c:इन्द्रियैरजितै राम न लेभे शान्तिमात्मनः॥ १६॥

</ कथा;  विश्वामित्रेण रम्भायै शापदानम्>
</ कथा; रम्भया कृतः विश्वामित्रस्य तपोभङ्गः>
< कथा;   विश्वामित्रेण तपोदीक्षाग्रहणम्>
1-64-17 a:बभूवास्य मनश्चिन्ता तपोऽपहरणे कृते।
1-64-17 c:नैवं क्रोधं गमिष्यामि न च वक्ष्ये कथञ्चन॥ १७॥
1-64-18 a:अथवा नोच्छ्वसिष्यामि संवत्सरशतान्यपि।
1-64-18 c:अहं हि शोषयिष्यामि आत्मानं विजितेन्द्रियः॥ १८॥
1-64-19 a:तावद् यावद्धि मे प्राप्तं ब्राह्मण्यं तपसार्जितम्।
1-64-19 c:अनुच्छ्वसन्नभुञ्जानस्तिष्ठेयं शाश्वतीः समाः॥ १९॥
1-64-20 a:नहि मे तप्यमानस्य क्षयं यास्यन्ति मूर्तयः।
1-64-20 c:एवं वर्षसहस्रस्य दीक्षां स मुनिपुङ्गवः॥
1-64-20 e: चकाराप्रतिमां लोके प्रतिज्ञां रघुनन्दन॥ २०॥
</ कथा; विश्वामित्रेण तपोदीक्षाग्रहणम्>
</कथानुक्रमणी;चतुःषष्टितमः सर्गः# विश्वामित्रेण रम्भायै शापं दत्त्वा पुनर्घोरं तपश्चर्तुं दीक्षाग्रहणम्>

इत्यार्षे श्रीमद्रामायणे वाल्मीकीये आदिकाव्ये बालकाण्डे चतुःषष्टितमः सर्गः॥ ६४॥
1-64-21 a:
<कथानुक्रमणी;पञ्चषष्टितमः सर्गः# विश्वामित्रस्योग्रं तपस्तस्य ब्राह्मणत्वलाभस्तं मुनिवरं प्रशस्य तेन विसृष्टस्य राज्ञो जनकस्य राजभवनं प्रति गमनम्>
< कथा; पूर्वदिशि ब्रह्मर्षित्वप्राप्तये विश्वामित्रस्य पुनः तपस्या>
1-65-1 a:अथ हैमवतीं राम दिशं त्यक्त्वा महामुनिः।
1-65-1 c:पूर्वां दिशमनुप्राप्य तपस्तेपे सुदारुणम्॥  १॥
1-65-2 a:मौनं वर्षसहस्रस्य कृत्वा व्रतमनुत्तमम्।
1-65-2 c:चकाराप्रतिमं राम तपः परमदुष्करम्॥  २॥
</ कथा; पूर्वदिशि ब्रह्मर्षित्वप्राप्तये विश्वामित्रस्य पुनः तपस्या>
< कथा;  विश्वामित्रस्य तपोभङ्गाय इन्द्रस्य प्रयत्नः >

1-65-3 a:पूर्णे वर्षसहस्रे तु काष्ठभूतं महामुनिम्।
1-65-3 c:विघ्नैर्बहुभिराधूतं क्रोधो नान्तरमाविशत्॥  ३॥
1-65-4 a:स कृत्वा निश्चयं राम तप आतिष्ठताव्ययम्।
1-65-4 c:तस्य वर्षसहस्रस्य व्रते पूर्णे महाव्रतः॥  ४॥
1-65-5 a:भोक्तुमारब्धवानन्नं तस्मिन् काले रघूत्तम।
1-65-5 c:इन्द्रो द्विजातिर्भूत्वा तं सिद्धमन्नमयाचत॥  ५॥
1-65-6 a:तस्मै दत्त्वा तदा सिद्धं सर्वं विप्राय निश्चितः।
1-65-6 c:निःशेषितेऽन्ने भगवानभुक्त्वैव महातपाः॥  ६॥
1-65-7 a:न किञ्चिदवदद् विप्रं मौनव्रतमुपास्थितः।
1-65-7 c:तथैवासीत् पुनर्मौनमनुच्छ्वासं चकार ह॥  ७॥

</ कथा; विश्वामित्रस्य तपोभङ्गाय इन्द्रस्य प्रयत्नः>
< कथा; विश्वामित्रस्य वरदानाय देवैः ब्रह्मणः समीपे गमनम्>
< कथा; विश्वामित्रस्य तपसा लोके उत्पातः>
1-65-8 a:अथ वर्षसहस्रं च नोच्छ्वसन् मुनिपुङ्गवः।
1-65-8 c:तस्यानुच्छ्वसमानस्य मूर्ध्नि धूमो व्यजायत॥  ८॥
1-65-9 a:त्रैलोक्यं येन सम्भ्रान्तमातापितमिवाभवत्।
1-65-9 c:ततो देवर्षिगन्धर्वाः पन्नगोरगराक्षसाः॥  ९॥
1-65-10 a:मोहितास्तपसा तस्य तेजसा मन्दरश्मयः।
1-65-10 c:कश्मलोपहताः सर्वे पितामहमथाब्रुवन्॥ १०॥
1-65-11 a:बहुभिः कारणैर्देव विश्वामित्रो महामुनिः।
1-65-11 c:लोभितः क्रोधितश्चैव तपसा चाभिवर्धते॥ ११॥
1-65-12 a:नह्यस्य वृजिनं किञ्चिद् दृश्यते सूक्ष्ममप्युत।
1-65-12 c:न दीयते यदि त्वस्य मनसा यदभीप्सितम्॥ १२॥
1-65-13 a:विनाशयति त्रैलोक्यं तपसा सचराचरम्।
<vyakti ;= व्यक्ति ;  उत्पातस्य स्वरूपम्>
1-65-13 c:व्याकुलाश्च दिशः सर्वा न च किञ्चित् प्रकाशते॥ १३॥
1-65-14 a:सागराः क्षुभिताः सर्वे विशीर्यन्ते च पर्वताः।
1-65-14 c:प्रकम्पते च वसुधा वायुर्वातीह सङ्कुलः॥ १४॥
1-65-15 a:ब्रह्मन् न प्रतिजानीमो नास्तिको जायते जनः।
1-65-15 c:सम्मूढमिव त्रैलोक्यं सम्प्रक्षुभितमानसम्॥ १५॥
1-65-16 a:भास्करो निष्प्रभश्चैव महर्षेस्तस्य तेजसा।
1-65-16 c:बुद्धिं न कुरुते यावन्नाशे देव महामुनिः॥ १६॥
1-65-17 a:तावत् प्रसादो भगवन्नग्निरूपो महाद्युतिः।
1-65-17 c:कालाग्निना यथा पूर्वं त्रैलोक्यं दह्यतेऽखिलम्॥ १७॥
</ कथा;  उत्पातस्य स्वरूपम्>

</ कथा;  विश्वामित्रस्य तपसा लोके उत्पातः>
</ कथा; विश्वामित्रस्य वरदानाय देवैः ब्रह्मणः समीपे गमनम्>
<व्यक्तिः;   = व्यक्ति; कथा;  विश्वामित्रस्य ब्रह्मणा ब्रह्मर्षित्ववरदानम्>

1-65-18 a:देवराज्यं चिकीर्षेत दीयतामस्य यन्मनः।
1-65-18 c:ततः सुरगणाः सर्वे पितामहपुरोगमाः॥ १८॥

<vyakti ;= व्यक्ति ;  विश्वामित्रेण ब्रह्मणि वरप्रार्थना >

1-65-19 a:विश्वामित्रं महात्मानं वाक्यं मधुरमब्रुवन्।
1-65-19 c:ब्रह्मर्षे स्वागतं तेऽस्तु तपसा स्म सुतोषिताः॥ १९॥
1-65-20 a:ब्राह्मण्यं तपसोग्रेण प्राप्तवानसि कौशिक।
1-65-20 c:दीर्घमायुश्च ते ब्रह्मन् ददामि समरुद्गणः॥ २०॥
1-65-21 a:स्वस्ति प्राप्नुहि भद्रं ते गच्छ सौम्य यथासुखम्।
1-65-21 c:पितामहवचः श्रुत्वा सर्वेषां त्रिदिवौकसाम्॥ २१॥
1-65-22 a:कृत्वा प्रणामं मुदितो व्याजहार महामुनिः।
1-65-22 c:ब्राह्मण्यं यदि मे प्राप्तं दीर्घमायुस्तथैव च॥ २२॥
1-65-23 a:ओङ्कारोऽथ वषट्कारो वेदाश्च वरयन्तु माम्।
<vyakti ;= व्यक्ति ;  वसिष्टस्य माहात्म्यम्>

1-65-23 c:क्षत्रवेदविदां ज्येष्ठो ब्रह्मवेदविदामपि॥ २३॥
1-65-24 a:ब्रह्मपुत्रो वसिष्ठो मामेवं वदतु देवताः।
1-65-24 c:यद्येवं परमः कामः कृतो यान्तु सुरर्षभाः॥ २४॥
1-65-25 a:ततः प्रसादितो देवैर्वसिष्ठो जपतां वरः।
1-65-25 c:सख्यं चकार ब्रह्मर्षिरेवमस्त्विति चाब्रवीत्॥ २५॥
</vyakti ;= व्यक्ति; वसिष्टस्य माहात्म्यम्>
</ कथा; विश्वामित्रेण ब्रह्मणि वरप्रार्थना  >

1-65-26 a:ब्रह्मर्षिस्त्वं न सन्देहः सर्वं सम्पद्यते तव।
1-65-26 c:इत्युक्त्वा देवताश्चापि सर्वा जग्मुर्यथागतम्॥ २६॥
< कथा; विश्वामित्रस्य ब्राह्मण्यप्राप्तिः>

1-65-27 a:विश्वामित्रोऽपि धर्मात्मा लब्ध्वा ब्राह्मण्यमुत्तमम्।
1-65-27 c:पूजयामास ब्रह्मर्षिं वसिष्ठं जपतां वरम्॥ २७॥
1-65-28 a:कृतकामो महीं सर्वां चचार तपसि स्थितः।
1-65-28 c:एवं त्वनेन ब्राह्मण्यं प्राप्तं राम महात्मना॥ २८॥
</ कथा; विश्वामित्रस्य ब्राह्मण्यप्राप्तिः>

1-65-29 a:एष राम मुनिज्येष्ठ एष विग्रहवांस्तपः।
1-65-29 c:एष धर्मः परो नित्यं वीर्यस्यैष परायणम्॥ २९॥
1-65-30 a:एवमुक्त्वा महातेजा विरराम द्विजोत्तमः।
1-65-30 c:शतानन्दवचः श्रुत्वा रामलक्ष्मणसंनिधौ॥ ३०॥

</ कथा; विश्वामित्रस्य ब्रह्मणा ब्रह्मर्षित्ववरदानम्>
</kate;= कथा; शतानन्देन कृतम् विश्वामित्रस्य पूर्ववृत्तान्तवर्णनम् >
</ कथा; विश्वामित्रस्य कथा >
</व्यक्तिः;  = व्यक्ति; विश्वामित्रः>
</vyakti ;= व्यक्ति; शतानन्दः >
1-65-31 a:जनकः प्राञ्जलिर्वाक्यमुवाच कुशिकात्मजम्।
1-65-31 c:धन्योऽस्म्यनुगृहीतोऽस्मि यस्य मे मुनिपुङ्गव॥ ३१॥
1-65-32 a:यज्ञं काकुत्स्थसहितः प्राप्तवानसि कौशिक।
1-65-32 c:पावितोऽहं त्वया ब्रह्मन् दर्शनेन महामुने॥ ३२॥
1-65-33 a:गुणा बहुविधाः प्राप्तास्तव सन्दर्शनान्मया।
1-65-33 c:विस्तरेण च वै ब्रह्मन् कीर्त्यमानं महत्तपः॥ ३३॥
1-65-34 a:श्रुतं मया महातेजो रामेण च महात्मना।
1-65-34 c:सदस्यैः प्राप्य च सदः श्रुतास्ते बहवो गुणाः॥ ३४॥
1-65-35 a:अप्रमेयं तपस्तुभ्यमप्रमेयं च ते बलम्।
1-65-35 c:अप्रमेया गुणाश्चैव नित्यं ते कुशिकात्मज॥ ३५॥
<dharmashastra  ;= धर्मशास्त्रम् ; - कर्माचरणकालः>

1-65-36 a:तृप्तिराश्चर्यभूतानां कथानां नास्ति मे विभो।
1-65-36 c:कर्मकालो मुनिज्येष्ठ लम्बते रविमण्डलम्॥ ३६॥
</dharmashastra  ;= धर्मशास्त्रम् ; कर्माचरणकालः>
1-65-37 a:श्वः प्रभाते महातेजो द्रष्टुमर्हसि मां पुनः।
1-65-37 c:स्वागतं जपतां ज्येष्ठ मामनुज्ञातुमर्हसि॥ ३७॥
1-65-38 a:एवमुक्तो मुनिवरः प्रशस्य पुरुषर्षभम्।
1-65-38 c:विससर्जाशु जनकं प्रीतं प्रीतमनास्तदा॥ ३८॥
1-65-39 a:एवमुक्त्वा मुनिज्येष्ठं वैदेहो मिथिलाधिपः।
1-65-39 c:प्रदक्षिणं चकाराशु सोपाध्यायः सबान्धवः॥ ३९॥
1-65-40 a:विश्वामित्रोऽपि धर्मात्मा सहरामः सलक्ष्मणः।
1-65-40 c:स्ववासमभिचक्राम पूज्यमानो महात्मभिः॥ ४०॥
</कथानुक्रमणी;पञ्चषष्टितमः सर्गः# विश्वामित्रस्योग्रं तपस्तस्य ब्राह्मणत्वलाभस्तं मुनिवरं प्रशस्य तेन विसृष्टस्य राज्ञो जनकस्य राजभवनं प्रति गमनम्>

इत्यार्षे श्रीमद्रामायणे वाल्मीकीये आदिकाव्ये बालकाण्डे पञ्चषष्टितमः सर्गः॥ ६५॥
1-65-41 a:
<कथानुक्रमणी;षट्षष्टितमः सर्गः# विश्वामित्रं रामलक्ष्मणौ च सत्कृत्य जनकेन तान् प्रति स्वगृहे स्थापितस्य दिव्यधनुषः परिचयदानं श्रीरामश्चेद् धनुरारोपयेत्तदेतस्मै सीतां दद्यामिति स्वनिश्चयस्य प्रकटनं च>

< कथा; विश्वामित्रेण तथा रामेण तथा लक्ष्मणेन सह जनकराज्ञः सभां प्रति प्रवेशः>
1-66-1 a:ततः प्रभाते विमले कृतकर्मा नराधिपः।
1-66-1 c:विश्वामित्रं महात्मानमाजुहाव सराघवम्॥  १॥
1-66-2 a:तमर्चयित्वा धर्मात्मा शास्त्रदृष्टेन कर्मणा।
1-66-2 c:राघवौ च महात्मानौ तदा वाक्यमुवाच ह॥  २॥
</ कथा; विश्वामित्रेण तथा रामेण तथा लक्ष्मणेन सह जनकराज्ञः सभां प्रति प्रवेशः>
1-66-3 a:भगवन् स्वागतं तेऽस्तु किं करोमि तवानघ।
1-66-3 c:भवानाज्ञापयतु मामाज्ञाप्यो भवता ह्यहम्॥  ३॥
1-66-4 a:एवमुक्तः स धर्मात्मा जनकेन महात्मना।
1-66-4 c:प्रत्युवाच मुनिज्येष्ठो वाक्यं वाक्यविशारदः॥  ४॥
1-66-5 a:पुत्रौ दशरथस्येमौ क्षत्रियौ लोकविश्रुतौ।
1-66-5 c:द्रष्टुकामौ धनुःज्येष्ठं यदेतत्त्वयि तिष्ठति॥  ५॥
1-66-6 a:एतद् दर्शय भद्रं ते कृतकामौ नृपात्मजौ।
1-66-6 c:दर्शनादस्य धनुषो यथेष्टं प्रतियास्यतः॥  ६॥
< कथा;- शैवधनुषः कथा>
<vyakti ;= व्यक्ति ;  देवरातः>
<vyakti ;= व्यक्ति ;  शिवधनुः>

< कथा; जनकेन वीर्यशुल्करूपेण शिवधनुषः स्थापनम्>

1-66-7 a:एवमुक्तस्तु जनकः प्रत्युवाच महामुनिम्।
1-66-7 c:श्रूयतामस्य धनुषो यदर्थमिह तिष्ठति॥  ७॥
1-66-8 a:देवरात इति ख्यातो निमेर्ज्येष्ठो महीपतिः।
1-66-8 c:न्यासोऽयं तस्य भगवन् हस्ते दत्तो महात्मनः॥  ८॥
1-66-9 a:दक्षयज्ञवधे पूर्वं धनुरायम्य वीर्यवान्।
1-66-9 c:विध्वंस्य त्रिदशान् रोषात् सलीलमिदमब्रवीत्॥  ९ ॥
1-66-10 a:यस्माद् भागार्थिनो भागं नाकल्पयत मे सुराः।
1-66-10 c:वराङ्गानि महार्हाणि धनुषा शातयामि वः॥ १०॥
1-66-11 a:ततो विमनसः सर्वे देवा वै मुनिपुङ्गव।
1-66-11 c:प्रसादयन्त देवेशं तेषां प्रीतोऽभवद् भवः॥ ११॥
1-66-12 a:प्रीतियुक्तस्तु सर्वेषां ददौ तेषां महात्मनाम्।
1-66-12 c:तदेतद् देवदेवस्य धनूरत्नं महात्मनः॥ १२॥
1-66-13 a:न्यासभूतं तदा न्यस्तमस्माकं पूर्वजे विभौ।

</व्यक्तिः;  = व्यक्ति ;  शिवधनुः>
</vyakti ;= व्यक्ति ; देवरातः>
</ कथा; शैवधनुषः कथा>
<kate;= कथा; सीतायाः उत्पत्तिः>
1-66-13 c:अथ मे कृषतः क्षेत्रं लाङ्गलादुत्थिता ततः॥ १३॥
1-66-14 a:क्षेत्रं शोधयता लब्धा नाम्रा सीतेति विश्रुता।
1-66-14 c:भूतलादुत्थिता सा तु व्यवर्धत ममात्मजा॥ १४॥
</ कथा; सीतायाः उत्पत्तिः>
1-66-15 a:वीर्यशुल्केति मे कन्या स्थापितेयमयोनिजा।
1-66-15 c:भूतलादुत्थितां तां तु वर्धमानां ममात्मजाम्॥ १५॥
1-66-16 a:वरयामासुरागत्य राजानो मुनिपुङ्गव।
1-66-16 c:तेषां वरयतां कन्यां सर्वेषां पृथिवीक्षिताम्॥ १६॥
1-66-17 a:वीर्यशुल्केति भगवन् न ददामि सुतामहम्।
1-66-17 c:ततः सर्वे नृपतयः समेत्य मुनिपुङ्गव॥ १७॥
1-66-18 a:मिथिलामप्युपागम्य वीर्यं जिज्ञासवस्तदा।
1-66-18 c:तेषां जिज्ञासमानानां शैवं धनुरुपाहृतम्॥ १८॥
1-66-19 a:न शेकुर्ग्रहणे तस्य धनुषस्तोलनेऽपि वा।
1-66-19 c:तेषां वीर्यवतां वीर्यमल्पं ज्ञात्वा महामुने॥ १९॥
1-66-20 a:प्रत्याख्याता नृपतयस्तन्निबोध तपोधन।
1-66-20 c:ततः परमकोपेन राजानो मुनिपुङ्गव॥ २०॥
1-66-21 a:अरुन्धन् मिथिलां सर्वे वीर्यसन्देहमागताः।
1-66-21 c:आत्मानमवधूतं मे विज्ञाय नृपपुङ्गवाः॥ २१॥
1-66-22 a:रोषेण महताविष्टाः पीडयन् मिथिलां पुरीम्।
1-66-22 c:ततः संवत्सरे पूर्णे क्षयं यातानि सर्वशः॥ २२॥
1-66-23 a:साधनानि मुनिज्येष्ठ ततोऽहं भृशदुःखितः।
1-66-23 c:ततो देवगणान् सर्वांस्तपसाहं प्रसादयम्॥ २३॥
1-66-24 a:ददुश्च परमप्रीताश्चतुरङ्गबलं सुराः।
1-66-24 c:ततो भग्ना नृपतयो हन्यमाना दिशो ययुः॥ २४॥
1-66-25 a:अवीर्या वीर्यसन्दिग्धाः सामात्याः पापकारिणः।
1-66-25 c:तदेतन्मुनिशार्दूल धनुः परमभास्वरम्॥ २५॥
1-66-26 a:रामलक्ष्मणयोश्चापि दर्शयिष्यामि सुव्रत।
1-66-26 c:यद्यस्य धनुषो रामः कुर्यादारोपणं मुने॥
1-66-26 e: सुतामयोनिजां सीतां दद्यां दाशरथेरहम्॥ २६॥

</ कथा; जनकेन वीर्यशुल्करूपेण शिवधनुषः स्थापनम्>
</कथानुक्रमणी;षट्षष्टितमः सर्गः# विश्वामित्रं रामलक्ष्मणौ च सत्कृत्य जनकेन तान् प्रति स्वगृहे स्थापितस्य दिव्यधनुषः परिचयदानं श्रीरामश्चेद् धनुरारोपयेत्तदेतस्मै सीतां दद्यामिति स्वनिश्चयस्य प्रकटनं च>

इत्यार्षे श्रीमद्रामायणे वाल्मीकीये आदिकाव्ये बालकाण्डे षट्षष्टितमः सर्गः॥ ६६॥
1-66-27 a:
<कथानुक्रमणी;सप्तषष्टितमः सर्गः# श्रीरामेण मौर्वीमारोप्य धनुषः पूरणे कृते तस्य भङ्गो विश्वामित्राज्ञया जनकेन राजानं दशरथमाह्वयितुं मन्त्रिणां प्रेषणम्>
< कथा; रामेण शिवधनुषः भङ्गः>
1-67-1 a:जनकस्य वचः श्रुत्वा विश्वामित्रो महामुनिः।
1-67-1 c:धनुर्दर्शय रामाय इति होवाच पार्थिवम्॥  १॥
1-67-2 a:ततः स राजा जनकः सचिवान् व्यादिदेश ह।
1-67-2 c:धनुरानीयतां दिव्यं गन्धमाल्यानुलेपितम्॥  २॥
1-67-3 a:जनकेन समादिष्टाः सचिवाः प्राविशन् पुरम्।
1-67-3 c:तद्धनुः पुरतः कृत्वा निर्जग्मुरमितौजसः॥  ३॥
1-67-4 a:नृणां शतानि पञ्चाशद् व्यायतानां महात्मनाम्।
1-67-4 c:मञ्जूषामष्टचक्रां तां समूहुस्ते कथञ्चन॥  ४॥
1-67-5 a:तामादाय सुमञ्जूषामायसीं यत्र तद्धनुः।
1-67-5 c:सुरोपमं ते जनकमूचुर्नृपतिमन्त्रिणः॥  ५॥
1-67-6 a:इदं धनुर्वरं राजन् पूजितं सर्वराजभिः।
1-67-6 c:मिथिलाधिप राजेन्द्र दर्शनीयं यदीच्छसि॥  ६॥
1-67-7 a:तेषां नृपो वचः श्रुत्वा कृताञ्जलिरभाषत।
1-67-7 c:विश्वामित्रं महात्मानं तावुभौ रामलक्ष्मणौ॥  ७॥
< कथा;   शिवधनुषः माहात्म्यम्>
1-67-8 a:इदं धनुर्वरं ब्रह्मञ्जनकैरभिपूजितम्।
1-67-8 c:राजभिश्च महावीर्यैरशक्तैः पूरितं तदा॥  ८॥
1-67-9 a:नैतत् सुरगणाः सर्वे सासुरा न च राक्षसाः।
1-67-9 c:गन्धर्वयक्षप्रवराः सकिन्नरमहोरगाः॥ ९॥
1-67-10 a:क्व गतिर्मानुषाणां च धनुषोऽस्य प्रपूरणे।
1-67-10 c:आरोपणे समायोगे वेपने तोलने तथा॥ १०॥
1-67-11 a:तदेतद् धनुषां ज्येष्ठमानीतं मुनिपुङ्गव।
1-67-11 c:दर्शयैतन्महाभाग अनयो राजपुत्रयोः॥ ११॥
</ कथा;  शिवधनुषः माहात्म्यम्>
1-67-12 a:विश्वामित्रः सरामस्तु श्रुत्वा जनकभाषितम्।
1-67-12 c:वत्स राम धनुः पश्य इति राघवमब्रवीत्॥ १२॥
1-67-13 a:महर्षेर्वचनाद् रामो यत्र तिष्ठति तद्धनुः।
1-67-13 c:मञ्जूषां तामपावृत्य दृष्ट्वा धनुरथाब्रवीत्॥ १३॥
1-67-14 a:इदं धनुर्वरं दिव्यं संस्पृशामीह पाणिना।
1-67-14 c:यत्नवांश्च भविष्यामि तोलने पूरणेऽपि वा॥ १४॥
1-67-15 a:बाढमित्यब्रवीद् राजा मुनिश्च समभाषत।
1-67-15 c:लीलया स धनुर्मध्ये जग्राह वचनान्मुनेः॥ १५॥
1-67-16 a:पश्यतां नृसहस्राणां बहूनां रघुनन्दनः।
1-67-16 c:आरोपयत् स धर्मात्मा सलीलमिव तद्धनुः॥ १६॥
1-67-17 a:आरोपयित्वा मौर्वीं च पूरयामास तद्धनुः।
1-67-17 c:तद् बभञ्ज धनुर्मध्ये नरज्येष्ठो महायशाः॥ १७॥
1-67-18 a:तस्य शब्दो महानासीन्निर्घातसमनिःस्वनः।
1-67-18 c:भूमिकम्पश्च सुमहान् पर्वतस्येव दीर्यतः॥ १८॥
1-67-19 a:निपेतुश्च नराः सर्वे तेन शब्देन मोहिताः।
1-67-19 c:वर्जयित्वा मुनिवरं राजानं तौ च राघवौ॥ १९॥
</ कथा; रामेण शिवधनुषः भङ्गः >
< कथा; जनकेन रामाय सीतां प्रदातुं प्रतिज्ञा>

1-67-20 a:प्रत्याश्वस्ते जने तस्मिन् राजा विगतसाध्वसः।
1-67-20 c:उवाच प्राञ्जलिर्वाक्यं वाक्यज्ञो मुनिपुङ्गवम्॥ २०॥
1-67-21 a:भगवन् दृष्टवीर्यो मे रामो दशरथात्मजः।
1-67-21 c:अत्यद्भुतमचिन्त्यं च अतर्कितमिदं मया॥ २१॥
1-67-22 a:जनकानां कुले कीर्तिमाहरिष्यति मे सुता।
1-67-22 c:सीता भर्तारमासाद्य रामं दशरथात्मजम्॥ २२॥
1-67-23 a:मम सत्या प्रतिज्ञा सा वीर्यशुल्केति कौशिक।
1-67-23 c:सीता प्राणैर्बहुमता देया रामाय मे सुता॥ २३॥
</ कथा;  जनकेन रामाय सीतां प्रदातुं प्रतिज्ञा>
< कथा; जनकेन दशरथादीन् आनेतुं भृत्यानां प्रेषणम्>

1-67-24 a:भवतोऽनुमते ब्रह्मञ्शीघ्रं गच्छन्तु मन्त्रिणः।
1-67-24 c:मम कौशिक भद्रं ते अयोध्यां त्वरिता रथैः॥ २४॥
1-67-25 a:राजानं प्रश्रितैर्वाक्यैरानयन्तु पुरं मम।
1-67-25 c:प्रदानं वीर्यशुल्कायाः कथयन्तु च सर्वशः॥ २५॥
1-67-26 a:मुनिगुप्तौ च काकुत्स्थौ कथयन्तु नृपाय वै।
1-67-26 c:॥
1-67-27 a:प्रीतियुक्तं तु राजानमानयन्तु सुशीघ्रगाः। २६
1-67-28 a:कौशिकस्तु तथेत्याह राजा चाभाष्य मन्त्रिणः।
1-67-28 c:अयोध्यां प्रेषयामास धर्मात्मा कृतशासनान्॥
1-67-28 e: यथावृत्तं समाख्यातुमानेतुं च नृपं तथा॥ २७॥
</ कथा;  जनकेन दशरथादीन् आनेतुं भृत्यानां प्रेषणम्>
</कथानुक्रमणी;सप्तषष्टितमः सर्गः# श्रीरामेण मौर्वीमारोप्य धनुषः पूरणे कृते तस्य भङ्गो विश्वामित्राज्ञया जनकेन राजानं दशरथमाह्वयितुं मन्त्रिणां प्रेषणम्>

इत्यार्षे श्रीमद्रामायणे वाल्मीकीये आदिकाव्ये बालकाण्डे सप्तषष्टितमः सर्गः॥ ६७॥
1-67-29 a:
<कथानुक्रमणी;अष्टषष्टितमः सर्गः# जनकस्य सन्देशमाकर्ण्य मन्त्रिभिः सहितस्य राज्ञो दशरथस्य मिथिलां गन्तुमुद्यमः>
< कथा; दूतैः सभायां दशरथस्य दर्शनम्>

< कथा; जनकेन विवाहाय दशरथस्य आह्वानम्>

1-68-1 a:जनकेन समादिष्टा दूतास्ते क्लान्तवाहनाः।
1-68-1 c:त्रिरात्रमुषिता मार्गे तेऽयोध्यां प्राविशन् पुरीम्॥  १॥
1-68-2 a:ते राजवचनाद् गत्वा राजवेश्म प्रवेशिताः।
1-68-2 c:ददृशुर्देवसङ्काशं वृद्धं दशरथं नृपम्॥  २॥
1-68-3 a:बद्धाञ्जलिपुटाः सर्वे दूता विगतसाध्वसाः।
1-68-3 c:राजानं प्रश्रितं वाक्यमब्रुवन् मधुराक्षरम्॥  ३॥
</ कथा; दूतैः सभायां दशरथस्य दर्शनम्>

< कथा; दशरथस्य सभायां दूतैः जनकस्य सन्देशपठनम्>
1-68-4 a:मैथिलो जनको राजा साग्निहोत्रपुरस्कृतः।
1-68-4 c:मुहुर्मुहुर्मधुरया स्नेहसंरक्तया गिरा॥  ४॥
1-68-5 a:कुशलं चाव्ययं चैव सोपाध्यायपुरोहितम्।
1-68-5 c:जनकस्त्वां महाराज पृच्छते सपुरःसरम्॥  ५॥
1-68-6 a:पृष्ट्वा कुशलमव्यग्रं वैदेहो मिथिलाधिपः।
1-68-6 c:कौशिकानुमते वाक्यं भवन्तमिदमब्रवीत्॥  ६॥
1-68-7 a:पूर्वं प्रतिज्ञा विदिता वीर्यशुल्का ममात्मजा।
1-68-7 c:राजानश्च कृतामर्षा निर्वीर्या विमुखीकृताः॥  ७॥
1-68-8 a:सेयं मम सुता राजन् विश्वामित्रपुरस्कृतैः।
1-68-8 c:यदृच्छयागतै राजन् निर्जिता तव पुत्रकैः॥  ८॥
1-68-9 a:तच्च रत्नं धनुर्दिव्यं मध्ये भग्रं महात्मना।
1-68-9 c:रामेण हि महाबाहो महत्यां जनसंसदि॥  ९॥
1-68-10 a:अस्मै देया मया सीता वीर्यशुल्का महात्मने।
1-68-10 c:प्रतिज्ञां तर्तुमिच्छामि तदनुज्ञातुमर्हसि॥ १०॥
1-68-11 a:सोपाध्यायो महाराज पुरोहितपुरस्कृतः।
1-68-11 c:शीघ्रमागच्छ भद्रं ते द्रष्टुमर्हसि राघवौ॥ ११॥
1-68-12 a:प्रतिज्ञां मम राजेन्द्र निर्वर्तयितुमर्हसि।
1-68-12 c:पुत्रयोरुभयोरेव प्रीतिं त्वमुपलप्स्यसे॥ १२॥
1-68-13 a:एवं विदेहाधिपतिर्मधुरं वाक्यमब्रवीत्।
1-68-13 c:विश्वामित्राभ्यनुज्ञातः शतानन्दमते स्थितः॥ १३॥
</ कथा; दशरथस्य सभायां दूतैः जनकस्य सन्देशपठनम्>
</ कथा; जनकेन विवाहाय दशरथस्य आह्वानम्>
< कथा; दशरथेन  सभायां रामस्य विवाहविषये मन्त्रालोचनम्>

1-68-14 a:दूतवाक्यं तु तच्छ्रुत्वा राजा परमहर्षितः।
1-68-14 c:वसिष्ठं वामदेवं च मन्त्रिणश्चैवमब्रवीत्॥ १४॥
1-68-15 a:गुप्तः कुशिकपुत्रेण कौसल्यानन्दवर्धनः।
1-68-15 c:लक्ष्मणेन सह भ्रात्रा विदेहेषु वसत्यसौ॥ १५॥
1-68-16 a:दृष्टवीर्यस्तु काकुत्स्थो जनकेन महात्मना।
1-68-16 c:सम्प्रदानं सुतायास्तु राघवे कर्तुमिच्छति॥ १६॥
1-68-17 a:यदि वो रोचते वृत्तं जनकस्य महात्मनः।
1-68-17 c:पुरीं गच्छामहे शीघ्रं मा भूत् कालस्य पर्ययः॥ १७॥
1-68-18 a:मन्त्रिणो बाढमित्याहुः सह सर्वैर्महर्षिभिः।
1-68-18 c:सुप्रीतश्चाब्रवीद् राजा श्वो यात्रेति च मन्त्रिणः॥ १८॥
1-68-19 a:मन्त्रिणस्तु नरेन्द्रस्य रात्रिं परमसत्कृताः।
1-68-19 c:ऊचुः प्रमुदिताः सर्वे गुणैः सर्वैः समन्विताः॥ १९॥
</ कथा; दशरथेन  सभायां रामस्य विवाहविषये मन्त्रालोचनम्>
</कथानुक्रमणी;अष्टषष्टितमः सर्गः# जनकस्य सन्देशमाकर्ण्य मन्त्रिभिः सहितस्य राज्ञो दशरथस्य मिथिलां गन्तुमुद्यमः>

इत्यार्षे श्रीमद्रामायणे वाल्मीकीये आदिकाव्ये बालकाण्डेऽष्टषष्टितमः सर्गः॥ ६८॥
1-68-20 a:
<कथानुक्रमणी;एकोनसप्ततितमः सर्गः# सबलस्य दशरथस्य मिथिलायां गमनं तत्र जनकेन तस्य सत्कारश्च>
< कथा; दशरथेन  जनकस्य राज्यं प्रति आगमनम्>
<विशेषः - राज्ञः प्रयाणकाले अनुसरणीयः क्रमः >
1-69-1 a:ततो रात्र्यां व्यतीतायां सोपाध्यायः सबान्धवः।
1-69-1 c:राजा दशरथो हृष्टः सुमन्त्रमिदमब्रवीत्॥  १॥
1-69-2 a:अद्य सर्वे धनाध्यक्षा धनमादाय पुष्कलम्।
1-69-2 c:व्रजन्त्वग्रे सुविहिता नानारत्नसमन्विताः॥  २॥
1-69-3 a:चतुरङ्गबलं चापि शीघ्रं निर्यातु सर्वशः।
1-69-3 c:ममाज्ञासमकालं च यानं युग्यमनुत्तमम्॥  ३॥
1-69-4 a:वसिष्ठो वामदेवश्च जाबालिरथ कश्यपः।
1-69-4 c:मार्कण्डेयस्तु दीर्घायुर्ऋषिः कात्यायनस्तथा॥  ४॥
1-69-5 a:एते द्विजाः प्रयान्त्वग्रे स्यन्दनं योजयस्व मे।
1-69-5 c:यथा कालात्ययो न स्याद् दूता हि त्वरयन्ति माम्॥  ५॥
1-69-6 a:वचनाच्च नरेन्द्रस्य सेना च चतुरङ्गिणी।
1-69-6 c:राजानमृषिभिः सार्धं व्रजन्तं पृष्ठतोऽन्वयात्॥  ६॥
</ कथा; राज्ञः  प्रयाणकाले अनुसरणीयः क्रमः >

1-69-7 a:गत्वा चतुरहं मार्गं विदेहानभ्युपेयिवान्।
1-69-7 c:राजा च जनकः श्रीमाञ्श्रुत्वा पूजामकल्पयत्॥  ७॥
</ कथा; दशरथेन  जनकस्य राज्यं प्रति आगमनम्>
< कथा; जनकेन कृतं दशरथस्य स्वागतम्>
1-69-8 a:ततो राजानमासाद्य वृद्धं दशरथं नृपम्।
1-69-8 c:मुदितो जनको राजा प्रहर्षं परमं ययौ॥  ८॥
1-69-9 a:उवाच वचनं ज्येष्ठो नरज्येष्ठं मुदान्वितम्।
1-69-9 c:स्वागतं ते नरज्येष्ठ दिष्ट्या प्राप्तोऽसि राघव॥  ९॥
1-69-10 a:पुत्रयोरुभयोः प्रीतिं लप्स्यसे वीर्यनिर्जिताम्।
1-69-10 c:दिष्ट्या प्राप्तो महातेजा वसिष्ठो भगवानृषिः॥ १०॥
1-69-11 a:सह सर्वैर्द्विजज्येष्ठैर्देवैरिव शतक्रतुः।
1-69-11 c:दिष्ट्या मे निर्जिता विघ्रा दिष्ट्या मे पूजितं कुलम्॥ ११॥
1-69-12 a:राघवैः सह सम्बन्धाद् वीर्यज्येष्ठैर्महाबलैः।
1-69-12 c:श्वः प्रभाते नरेन्द्र त्वं संवर्तयितुमर्हसि॥ १२॥
1-69-13 a:यज्ञस्यान्ते नरज्येष्ठ विवाहमृषिसत्तमैः।
1-69-13 c:तस्य तद् वचनं श्रुत्वा ऋषिमध्ये नराधिपः॥ १३॥
</ कथा; जनकेन कृतं दशरथस्य स्वागतम्>
<samvada  ;= संवादः ; कथा; दशरथस्य तथा जनकस्य संवादः>

<dharmashastra ;= धर्मशास्त्रम् ;- प्रतिग्रहः>

1-69-14 a:वाक्यं वाक्यविदां ज्येष्ठः प्रत्युवाच महीपतिम्।
1-69-14 c:प्रतिग्रहो दातृवशः श्रुतमेतन्मया पुरा॥ १४॥
1-69-15 a:यथा वक्ष्यसि धर्मज्ञ तत् करिष्यामहे वयम्।
1-69-15 c:तद् धर्मिष्ठं यशस्यं च वचनं सत्यवादिनः॥ १५॥
1-69-16 a:श्रुत्वा विदेहाधिपतिः परं विस्मयमागतः।
1-69-16 c:ततः सर्वे मुनिगणाः परस्परसमागमे॥ १६॥
</dharmashastra  ;= धर्मशास्त्रम् ;= प्रतिग्रहः>

</samvada ;= संवादः ;  कथा; दशरथस्य तथा जनकस्य संवादः>
< vartane;= कथा ; पुत्राणां पितरि वृत्तिः;   रामेण तथा लक्ष्मणेन कृतं दशरथस्य अभिवन्दनम्>
<vartane;=  पुत्राणां पितरि वृत्तिः>
1-69-17 a:हर्षेण महता युक्तास्तां रात्रिमवसन् सुखम्।
1-69-17 c:अथ रामो महातेजा लक्ष्मणेन समं ययौ॥ १७॥
1-69-18 a:विश्वामित्रं पुरस्कृत्य पितुः पादावुपस्पृशन्।
1-69-18 c:राजा च राघवौ पुत्रौ निशाम्य परिहर्षितः॥ १८॥
1-69-19 a:उवास परमप्रीतो जनकेनाभिपूजितः।
1-69-19 c:जनकोऽपि महातेजाः क्रिया धर्मेण तत्त्ववित्॥
1-69-19 e: यज्ञस्य च सुताभ्यां च कृत्वा रात्रिमुवास ह॥ १९॥
</vartane;= पुत्राणां पितरि वृत्तिः>
</ कथा;  पुत्राणां पितरि वृत्तिः;   रामेण तथा लक्ष्मणेन कृतं दशरथस्य अभिवन्दनम्>
</कथानुक्रमणी;एकोनसप्ततितमः सर्गः# सबलस्य दशरथस्य मिथिलायां गमनं तत्र जनकेन तस्य सत्कारश्च>

इत्यार्षे श्रीमद्रामायणे वाल्मीकीये आदिकाव्ये बालकाण्डे एकोनसप्ततितमः सर्गः॥ ६९॥
1-69-20 a:
<कथानुक्रमणी;सप्ततितमः सर्गः# जनकेन साङ्काश्यातो स्वानुजस्य कुशध्वजस्य दूतैः समानयनं दशरथस्यानुरोधेन वसिष्ठकर्तृकं सूर्यवंशपरम्परावर्णनं रामलक्ष्मणयोः कृते सीतोर्मिःलयोर्वरणं च>
<vyakti ;= व्यक्ति ;  कुशध्वजः>
< कथा; जनकेन कुशध्वजस्य आनयनम् >
1-70-1 a:ततः प्रभाते जनकः कृतकर्मा महर्षिभिः।
1-70-1 c:उवाच वाक्यं वाक्यज्ञः शतानन्दं पुरोहितम्॥  १॥
1-70-2 a:भ्राता मम महातेजा वीर्यवानतिधार्मिकः।
1-70-2 c:कुशध्वज इति ख्यातः पुरीमध्यवसच्छुभाम्॥  २॥
1-70-3 a:वार्याफलकपर्यन्तां पिबन्निक्षुमतीं नदीम्।
1-70-3 c:साङ्काश्यां पुण्यसङ्काशां विमानमिव पुष्पकम्॥  ३॥
1-70-4 a:तमहं द्रष्टुमिच्छामि यज्ञगोप्ता स मे मतः।
1-70-4 c:प्रीतिं सोऽपि महातेजा इमां भोक्ता मया सह॥  ४॥
1-70-5 a:एवमुक्ते तु वचने शतानन्दस्य संनिधौ।
1-70-5 c:आगताः केचिदव्यग्रा जनकस्तान् समादिशत्॥  ५॥
1-70-6 a:शासनात् तु नरेन्द्रस्य प्रययुः शीघ्रवाजिभिः।
1-70-6 c:समानेतुं नरव्याघ्रं विष्णुमिन्द्राज्ञया यथा॥  ६॥
1-70-7 a:साङ्काश्यां ते समागम्य ददृशुश्च कुशध्वजम्।
1-70-7 c:न्यवेदयन् यथावृत्तं जनकस्य च चिन्तितम्॥  ७॥
1-70-8 a:तद्वृत्तं नृपतिः श्रुत्वा दूतज्येष्ठैर्महाजवैः।
1-70-8 c:आज्ञया तु नरेन्द्रस्य आजगाम कुशध्वजः॥  ८॥
1-70-9 a:स ददर्श महात्मानं जनकं धर्मवत्सलम्।
1-70-9 c:सोऽभिवाद्य शतानन्दं जनकं चातिधार्मिकम्॥  ९॥
1-70-10 a:राजार्हं परमं दिव्यमासनं सोऽध्यरोहत।
1-70-10 c:उपविष्टावुभौ तौ तु भ्रातरावमितद्युती॥ १०॥

</ कथा; जनकेन कुशध्वजस्य आनयनम्>
</vyakti ;= व्यक्ति;   कुशध्वजः>
1-70-11 a:प्रेषयामासतुर्वीरौ मन्त्रिज्येष्ठं सुदामनम्।
1-70-11 c:गच्छ मन्त्रिपते शीघ्रमिक्ष्वाकुममितप्रभम्॥ ११॥
1-70-12 a:आत्मजैः सह दुर्धर्षमानयस्व समन्त्रिणम्।
1-70-12 c:औपकार्यां स गत्वा तु रघूणां कुलवर्धनम्॥ १२॥
1-70-13 a:ददर्श शिरसा चैनमभिवाद्येदमब्रवीत्।
1-70-13 c:अयोध्याधिपते वीर वैदेहो मिथिलाधिपः॥ १३॥
1-70-14 a:स त्वां द्रष्टुं व्यवसितः सोपाध्यायपुरोहितम्।
1-70-14 c:मन्त्रिज्येष्ठवचः श्रुत्वा राजा सर्षिगणस्तथा॥ १४॥
1-70-15 a:सबन्धुरगमत् तत्र जनको यत्र वर्तते।
1-70-15 c:राजा च मन्त्रिसहितः सोपाध्यायः सबान्धवः॥ १५॥
<विशेषः ;=  दशरथेन विवाहकाले राज्ञः कर्तव्यतावर्णनम्>
1-70-16 a:वाक्यं वाक्यविदां ज्येष्ठो वैदेहमिदमब्रवीत्।
1-70-16 c:विदितं ते महाराज इक्ष्वाकुकुलदैवतम्॥ १६॥
<vyakti ;= व्यक्ति ;  वसिष्टः इक्ष्वाकूणां पुरोहितः>
1-70-17 a:वक्ता सर्वेषु कृत्येषु वसिष्ठो भगवानृषिः।
1-70-17 c:विश्वामित्राभ्यनुज्ञातः सह सर्वैर्महर्षिभिः॥ १७॥
<dharmashastra  ;= धर्मशास्त्रम् ;- विवाहकाले वंशपारम्पर्यशुद्धिः  अपेक्षिता>

1-70-18 a:एष वक्ष्यति धर्मात्मा वसिष्ठो मे यथाक्रमम्।
1-70-18 c:तूष्णीम्भूते दशरथे वसिष्ठो भगवानृषिः॥ १८॥
</dharmashastra  ;= धर्मशास्त्रम् ;= विवाहकाले वंशपारम्पर्यशुद्धिः  अपेक्षिता>

</vyakti ;= व्यक्ति ;   वसिष्टः इक्ष्वाकूणां पुरोहितः>
</ कथा;  दशरथेन विवाहकाले राज्ञः कर्तव्यतावर्णनम्>
<vyakti ;= व्यक्ति ; - इक्ष्क्वाकुवंशः>
< कथा;  वसिष्ठेन इक्ष्क्वाकुवंशवर्णनम्>
1-70-19 a:उवाच वाक्यं वाक्यज्ञो वैदेहं सपुरोधसम्।
1-70-19 c:अव्यक्तप्रभवो ब्रह्मा शाश्वतो नित्य अव्ययः॥ १९॥
1-70-20 a:तस्मान्मरीचिः सञ्जज्ञे मरीचेः कश्यपः सुतः।
1-70-20 c:विवस्वान् कश्यपाज्जज्ञे मनुर्वैवस्वतः स्मृतः॥ २०॥
1-70-21 a:मनुः प्रजापतिः पूर्वमिक्ष्वाकुश्च मनोः सुतः।
1-70-21 c:तमिक्ष्वाकुमयोध्यायां राजानं विद्धि पूर्वकम्॥ २१॥
1-70-22 a:इक्ष्वाकोस्तु सुतः श्रीमान् कुक्षिरित्येव विश्रुतः।
1-70-22 c:कुक्षेरथात्मजः श्रीमान् विकुक्षिरुदपद्यत॥ २२॥
1-70-23 a:विकुक्षेस्तु महातेजा बाणः पुत्रः प्रतापवान्।
1-70-23 c:बाणस्य तु महातेजा अनरण्यः प्रतापवान्॥ २३॥
1-70-24 a:अनरण्यात् पृथुर्जज्ञे त्रिशङ्कुस्तु पृथोरपि।
1-70-24 c:त्रिशङ्कोरभवत् पुत्रो धुन्धुमारो महायशाः॥ २४॥
1-70-25 a:धुन्धुमारान्महातेजा युवनाश्वो महारथः।
1-70-25 c:युवनाश्वसुतश्चासीन्मान्धाता पृथिवीपतिः॥ २५॥
1-70-26 a:मान्धातुस्तु सुतः श्रीमान् सुसन्धिरुदपद्यत।
1-70-26 c:सुसन्धेरपि पुत्रौ द्वौ ध्रुवसन्धिः प्रसेनजित्॥ २६॥
1-70-27 a:यशस्वी ध्रुवसन्धेस्तु भरतो नाम नामतः।
1-70-27 c:भरतात् तु महातेजा असितो नाम जायत॥ २७॥
1-70-28 a:यस्यैते प्रतिराजान उदपद्यन्त शत्रवः।
1-70-28 c:हैहयास्तालजङ्घाश्च शूराश्च शशबिन्दवः॥ २८॥
1-70-29 a:तांश्च स प्रतियुध्यन् वै युद्धे राजा प्रवासितः।
1-70-29 c:हिमवन्तमुपागम्य भार्याभ्यां सहितस्तदा॥ २९॥
<vyakti ;= व्यक्ति ;  सगरः>

1-70-30 a:असितोऽल्पबलो राजा कालधर्ममुपेयिवान्।
1-70-30 c:द्वे चास्य भार्ये गर्भिण्यौ बभूवतुरिति श्रुतिः॥ ३०॥
1-70-31 a:एका गर्भविनाशार्थं सपत्न्यै सगरं ददौ।
1-70-31 c:ततः शैलवरे रम्ये बभूवाभिरतो मुनिः॥ ३१॥
1-70-32 a:भार्गवश्च्यवनो नाम हिमवन्तमुपाश्रितः।
1-70-32 c:तत्र चैका महाभागा भार्गवं देववर्चसम्॥ ३२॥
1-70-33 a:ववन्दे पद्मपत्राक्षी काङ्क्षन्ती सुतमुत्तमम्।
1-70-33 c:तमृषिं साभ्युपागम्य कालिन्दी चाभ्यवादयत्॥ ३३॥
1-70-34 a:स तामभ्यवदद् विप्रः पुत्रेप्सुं पुत्रजन्मनि।
1-70-34 c:तव कुक्षौ महाभागे सुपुत्रः सुमहाबलः॥ ३४॥
1-70-35 a:महावीर्यो महातेजा अचिरात् सञ्जनिष्यति।
1-70-35 c:गरेण सहितः श्रीमान् मा शुचः कमलेक्षणे॥ ३५॥
1-70-36 a:च्यवनं च नमस्कृत्य राजपुत्री पतिव्रता।
1-70-36 c:पत्या विरहिता तस्मात् पुत्रं देवी व्यजायत॥ ३६॥
1-70-37 a:सपत्न्या तु गरस्तस्यै दत्तो गर्भजिघांसया।
1-70-37 c:सह तेन गरेणैव सञ्जातः सगरोऽभवत्॥ ३७॥
</vyakti ;= व्यक्ति ;  सगरः>
1-70-38 a:सगरस्यासमञ्जस्तु असमञ्जादथांशुमान्।
1-70-38 c:दिलीपोऽंशुमतः पुत्रो दिलीपस्य भगीरथः॥ ३८॥
1-70-39 a:भगीरथात् ककुत्स्थश्च ककुत्स्थाच्च रघुस्तथा।
1-70-39 c:रघोस्तु पुत्रस्तेजस्वी प्रवृद्धः पुरुषादकः॥ ३९॥
1-70-40 a:कल्माषपादोऽप्यभवत् तस्माज्जातस्तु शङ्खणः।
1-70-40 c:सुदर्शनः शङ्खणस्य अग्निवर्णः सुदर्शनात्॥ ४०॥
1-70-41 a:शीघ्रगस्त्वग्निवर्णस्य शीघ्रगस्य मरुः सुतः।
1-70-41 c:मरोः प्रशुश्रुकस्त्वासीदम्बरीषः प्रशुश्रुकात्॥ ४१॥
1-70-42 a:अम्बरीषस्य पुत्रोऽभून्नहुषश्च महीपतिः।
1-70-42 c:नहुषस्य ययातिस्तु नाभागस्तु ययातिजः॥ ४२॥
1-70-43 a:नाभागस्य बभूवाज अजाद् दशरथोऽभवत्।
1-70-43 c:अस्माद् दशरथाज्जातौ भ्रातरौ रामलक्ष्मणौ॥ ४३॥
</ कथा; इक्ष्क्वाकुवंशः>

1-70-44 a:आदिवंशविशुद्धानां राज्ञां परमधर्मिणाम्।
1-70-44 c:इक्ष्वाकुकुलजातानां वीराणां सत्यवादिनाम्॥ ४४॥
1-70-45 a:रामलक्ष्मणयोरर्थे त्वत्सुते वरये नृप।
1-70-45 c:सदृशाभ्यां नरज्येष्ठ सदृशे दातुमर्हसि॥ ४५॥
</ कथा;  वसिष्ठेन इक्ष्क्वाकुवंशवर्णनम्>
</कथानुक्रमणी;सप्ततितमः सर्गः# जनकेन साङ्काश्यातो स्वानुजस्य कुशध्वजस्य दूतैः समानयनं दशरथस्यानुरोधेन वसिष्ठकर्तृकं सूर्यवंशपरम्परावर्णनं रामलक्ष्मणयोः कृते सीतोर्मिःलयोर्वरणं च>

इत्यार्षे श्रीमद्रामायणे वाल्मीकीये आदिकाव्ये बालकाण्डे सप्ततितमः सर्गः॥ ७०॥
1-70-46 a:
<कथानुक्रमणी;एकसप्ततितमः सर्गः# स्वकुलस्य परिचयं ददता जनकेन श्रीरामलक्ष्मणयोः कृते सीतोर्मिःलयोः प्रदानाय प्रतिज्ञाकरणम्>
< कथा; जनकेन निमिवंशवर्णनम्>

<vyakti ;= व्यक्ति ; - निमिवंशः>
1-71-1 a:एवं ब्रुवाणं जनकः प्रत्युवाच कृताञ्जलिः।
1-71-1 c:श्रोतुमर्हसि भद्रं ते कुलं नः परिकीर्तितम्॥  १॥
1-71-2 a:प्रदाने हि मुनिज्येष्ठ कुलं निरवशेषतः।
1-71-2 c:वक्तव्यं कुलजातेन तन्निबोध महामते॥  २॥
1-71-3 a:राजाभूत् त्रिषु लोकेषु विश्रुतः स्वेन कर्मणा।
1-71-3 c:निमिः परमधर्मात्मा सर्वसत्त्ववतां वरः॥  ३॥
1-71-4 a:तस्य पुत्रो मिथिर्नाम जनको मिथिपुत्रकः।
1-71-4 c:प्रथमो जनको राजा जनकादप्युदावसुः॥  ४॥
1-71-5 a:उदावसोस्तु धर्मात्मा जातो वै नन्दिवर्धनः।
1-71-5 c:नन्दिवर्धसुतः शूरः सुकेतुर्नाम नामतः॥  ५॥
1-71-6 a:सुकेतोरपि धर्मात्मा देवरातो महाबलः।
1-71-6 c:देवरातस्य राजर्षेर्बृहद्रथ इति स्मृतः॥  ६॥
1-71-7 a:बृहद्रथस्य शूरोऽभून्महावीरः प्रतापवान्।
1-71-7 c:महावीरस्य धृतिमान् सुधृतिः सत्यविक्रमः॥  ७॥
1-71-8 a:सुधृतेरपि धर्मात्मा धृष्टकेतुः सुधार्मिकः।
1-71-8 c:धृष्टकेतोश्च राजर्षेर्हर्यश्व इति विश्रुतः॥  ८॥
1-71-9 a:हर्यश्वस्य मरुः पुत्रो मरोः पुत्रः प्रतीन्धकः।
1-71-9 c:प्रतीन्धकस्य धर्मात्मा राजा कीर्तिरथः सुतः॥  ९॥
1-71-10 a:पुत्रः कीर्तिरथस्यापि देवमीढ इति स्मृतः।
1-71-10 c:देवमीढस्य विबुधो विबुधस्य महीध्रकः॥ १०॥
1-71-11 a:महीध्रकसुतो राजा कीर्तिरातो महाबलः।
1-71-11 c:कीर्तिरातस्य राजर्षेर्महारोमा व्यजायत॥ ११॥
1-71-12 a:महारोम्णस्तु धर्मात्मा स्वर्णरोमा व्यजायत।
1-71-12 c:स्वर्णरोम्णस्तु राजर्षेर्ह्रस्वरोमा व्यजायत॥ १२॥
1-71-13 a:तस्य पुत्रद्वयं राज्ञो धर्मज्ञस्य महात्मनः।
1-71-13 c:ज्येष्ठोऽहमनुजो भ्राता मम वीरः कुशध्वजः॥ १३॥
1-71-14 a:मां तु ज्येष्ठं पिता राज्ये सोऽभिषिच्य पिता मम।
1-71-14 c:कुशध्वजं समावेश्य भारं मयि वनं गतः॥ १४॥
</ कथा; निमिवंशः>
</ कथा; जनकेन निमिवंशवर्णनम्>
<vyakti ;= व्यक्ति ;   कुशध्वजः- कुशध्वजस्य राज्यम्>
1-71-15 a:वृद्धे पितरि स्वर्याते धर्मेण धुरमावहम्।
1-71-15 c:भ्रातरं देवसङ्काशं स्नेहात् पश्यन् कुशध्वजम्॥ १५॥
1-71-16 a:कस्यचित्त्वथ कालस्य साङ्काश्यादागतः पुरात्।
1-71-16 c:सुधन्वा वीर्यवान् राजा मिथिलामवरोधकः॥ १६॥
1-71-17 a:स च मे प्रेषयामास शैवं धनुरनुत्तमम्।
1-71-17 c:सीता च कन्या पद्माक्षी मह्यं वै दीयतामिति॥ १७॥
1-71-18 a:तस्याप्रदानान्महर्षे युद्धमासीन्मया सह।
1-71-18 c:स हतोऽभिमुखो राजा सुधन्वा तु मया रणे॥ १८॥
1-71-19 a:निहत्य तं मुनिज्येष्ठ सुधन्वानं नराधिपम्।
1-71-19 c:साङ्काश्ये भ्रातरं शूरमभ्यषिञ्चं कुशध्वजम्॥ १९॥
< कथा; जनकेन कृता रामस्य तथा लक्ष्मणस्य विवाहार्थं प्रतिज्ञा>

1-71-20 a:कनीयानेष मे भ्राता अहं ज्येष्ठो महामुने।
1-71-20 c:ददामि परमप्रीतो वध्वौ ते मुनिपुङ्गव॥ २०॥
</vyakti ;= व्यक्ति ;  कुशध्वजः- कुशध्वजस्य राज्यम्>

1-71-21 a:सीतां रामाय भद्रं ते ऊर्मिःलां लक्ष्मणाय वै।
1-71-21 c:वीर्यशुल्कां मम सुतां सीतां सुरसुतोपमाम्॥ २१॥
1-71-22 a:द्वितीयामूर्मिलां चैव त्रिर्वदामि न संशयः।
1-71-22 c:ददामि परमप्रीतो वध्वौ ते मुनिपुङ्गव॥ २२॥
<dharmashastra  ;= धर्मशास्त्रम् ;कथा - रामस्य तथा लक्ष्मणस्य समावर्तनम्>

1-71-23 a:रामलक्ष्मणयो राजन् गोदानं कारयस्व ह।
1-71-23 c:पितृकार्यं च भद्रं ते ततो वैवाहिकं कुरु॥ २३॥
</dharmashastra  ;= धर्मशास्त्रम् ; कथा; रामस्य तथा लक्ष्मणस्य समावर्तनम्>
<jyotishya ;= ज्योतिष्यम् ; रामस्य तथा लक्ष्मणस्य विवाहस्य मुहूर्तकालः>

1-71-24 a:मघा ह्यद्य महाबाहो तृतीयदिवसे प्रभो।
1-71-24 c:फल्गुन्यामुत्तरे राजंस्तस्मिन् वैवाहिकं कुरु॥
1-71-24 e: रामलक्ष्मणयोरर्थे दानं कार्यं सुखोदयम्॥ २४॥
</jyotishya ;=  ज्योतिष्यम् ; रामस्य तथा लक्ष्मणस्य विवाहस्य मुहूर्तकालः>
</ कथा; जनकेन कृता रामस्य तथा लक्ष्मणस्य विवाहार्थं प्रतिज्ञा>
</कथानुक्रमणी;एकसप्ततितमः सर्गः# स्वकुलस्य परिचयं ददता जनकेन श्रीरामलक्ष्मणयोः कृते सीतोर्मिःलयोः प्रदानाय प्रतिज्ञाकरणम्>

इत्यार्षे श्रीमद्रामायणे वाल्मीकीये आदिकाव्ये बालकाण्डे एकसप्ततितमः सर्गः॥ ७१॥
1-71-25 a:
<कथानुक्रमणी;द्विसप्ततितमः सर्गः# विश्वामित्रेण भरतशत्रुघ्रयोः कृते कुशध्वजकन्ययोर्वरणं जनकेन तस्य स्वीकरणं दशरथेन पुत्राणां मङ्गलार्थं नान्दीश्राद्धगोदानयोरनुष्ठानम्>
< कथा; विश्वामित्रेण भरतस्य तथा शत्रुघ्नस्य विवाहस्य प्रस्तावः>
1-72-1 a:तमुक्तवन्तं वैदेहं विश्वामित्रो महामुनिः।
1-72-1 c:उवाच वचनं वीरं वसिष्ठसहितो नृपम्॥  १॥
1-72-2 a:अचिन्त्यान्यप्रमेयाणि कुलानि नरपुङ्गव।
1-72-2 c:इक्ष्वाकूणां विदेहानां नैषां तुल्योऽस्ति कश्चन॥  २॥
1-72-3 a:सदृशो धर्मसम्बन्धः सदृशो रूपसम्पदा।
1-72-3 c:रामलक्ष्मणयो राजन् सीता चोर्मिलया सह॥  ३॥
1-72-4 a:वक्तव्यं च नरज्येष्ठ श्रूयतां वचनं मम।
1-72-4 c:भ्राता यवीयान् धर्मज्ञ एष राजा कुशध्वजः॥  ४॥
1-72-5 a:अस्य धर्मात्मनो राजन् रूपेणाप्रतिमं भुवि।
1-72-5 c:सुताद्वयं नरज्येष्ठ पत्न्यर्थं वरयामहे॥  ५॥
1-72-6 a:भरतस्य कुमारस्य शत्रुघ्रस्य च धीमतः।
1-72-6 c:वरये ते सुते राजंस्तयोरर्थे महात्मनोः॥  ६॥
1-72-7 a:पुत्रा दशरथस्येमे रूपयौवनशालिनः।
1-72-7 c:लोकपालसमाः सर्वे देवतुल्यपराक्रमाः॥  ७॥
1-72-8 a:उभयोरपि राजेन्द्र सम्बन्धेनानुबध्यताम्।
1-72-8 c:इक्ष्वाकुकुलमव्यग्रं भवतः पुण्यकर्मणः॥  ८॥
</ कथा; विश्वामित्रेण भरतस्य तथा शत्रुघ्नस्य विवाहस्य प्रस्तावः>
< कथा; जनकेन भरतस्य तथा शत्रुघ्नस्य विवाहस्य अङ्गीकारः >

1-72-9 a:विश्वामित्रवचः श्रुत्वा वसिष्ठस्य मते तदा।
1-72-9 c:जनकः प्राञ्जलिर्वाक्यमुवाच मुनिपुङ्गवौ॥  ९॥
1-72-10 a:कुलं धन्यमिदं मन्ये येषां तौ मुनिपुङ्गवौ।
1-72-10 c:सदृशं कुलसम्बन्धं यदाज्ञापयतः स्वयम्॥ १०॥
1-72-11 a:एवं भवतु भद्रं वः कुशध्वजसुते इमे।
1-72-11 c:पत्न्यौ भजेतां सहितौ शत्रुघ्नभरतावुभौ॥ ११॥
1-72-12 a:एकाह्ना राजपुत्रीणां चतसृृणां महामुने।
1-72-12 c:पाणीन् गृह्णन्तु चत्वारो राजपुत्रा महाबलाः॥ १२॥
<jyotishya ;= ज्योतिषम् ; उत्तराफल्गुनीनक्षत्रम्>
<jyotishya;= ज्योतिषम् ; विवाहस्य मुहूर्तम्>
<dharmashastra  ;= धर्मशास्त्रम् ;- विवाहस्य मुहूर्तम्>
1-72-13 a:उत्तरे दिवसे ब्रह्मन् फल्गुनीभ्यां मनीषिणः।
1-72-13 c:वैवाहिकं प्रशंसन्ति भगो यत्र प्रजापतिः॥ १३॥

</dharmashastra  ;= धर्मशास्त्रम् ;- विवाहस्य मुहूर्तम्>
</jyotishya;- = ज्योतिषम् ;= विवाहस्य मुहूर्तम्>
</jyotishya;- = ज्योतिषम्  ;= उत्तराफल्गुनीनक्षत्रम्>
</ कथा; जनकेन भरतस्य तथा शत्रुघ्नस्य विवाहस्य अङ्गीकारः >
1-72-14 a:एवमुक्त्वा वचः सौम्यं प्रत्युत्थाय कृताञ्जलिः।
1-72-14 c:उभौ मुनिवरौ राजा जनको वाक्यमब्रवीत्॥ १४॥
1-72-15 a:परो धर्मः कृतो मह्यं शिष्योऽस्मि भवतोस्तथा।
1-72-15 c:इमान्यासनमुख्यानि आस्यतां मुनिपुङ्गवौ॥ १५॥
1-72-16 a:यथा दशरथस्येयं तथायोध्या पुरी मम।
1-72-16 c:प्रभुत्वे नास्ति सन्देहो यथार्हं कर्तुमहर्थ॥ १६॥
1-72-17 a:तथा ब्रुवति वैदेहे जनके रघुनन्दनः।
1-72-17 c:राजा दशरथो हृष्टः प्रत्युवाच महीपतिम्॥ १७॥
1-72-18 a:युवामसङ्ख्येयगुणौ भ्रातरौ मिथिलेश्वरौ।
1-72-18 c:ऋषयो राजसङ्घाश्च भवद्भ्यामभिपूजिताः॥ १८॥
1-72-19 a:स्वस्ति प्राप्नुहि भद्रं ते गमिष्यामः स्वमालयम्।
1-72-19 c:श्राद्धकर्माणि विधिवद्विधास्य इति चाब्रवीत्॥ १९॥
< कथा; दशरथेन विवाहकाले नान्दीश्राद्धस्य तथा गोदानस्य अनुष्ठानम्>
1-72-20 a:तमापृष्ट्वा नरपतिं राजा दशरथस्तदा।
1-72-20 c:मुनीन्द्रौ तौ पुरस्कृत्य जगामाशु महायशाः॥ २०॥
<dharmashastra  ;= धर्मशास्त्रम् ; विवाहविधिः>
<dharmashastra  ;= धर्मशास्त्रम् ; गोदानम्>
1-72-21 a:स गत्वा निलयं राजा श्राद्धं कृत्वा विधानतः।
1-72-21 c:प्रभाते काल्यमुत्थाय चक्रे गोदानमुत्तमम्॥ २१॥
1-72-22 a:गवां शतसहस्रं च ब्राह्मणेभ्यो नराधिपः।
1-72-22 c:एकैकशो ददौ राजा पुत्रानुद्दिश्य धर्मतः॥ २२॥
1-72-23 a:सुवर्णशृङ्ग्यः सम्पन्नाः सवत्साः कांस्यदोहनाः।
1-72-23 c:गवां शतसहस्राणि चत्वारि पुरुषर्षभः॥ २३॥
1-72-24 a:वित्तमन्यच्च सुबहु द्विजेभ्यो रघुनन्दनः।
1-72-24 c:ददौ गोदानमुद्दिश्य पुत्राणां पुत्रवत्सलः॥ २४॥
1-72-25 a:स सुतैः कृतगोदानैर्वृतः सन्नृपतिस्तदा।
1-72-25 c:लोकपालैरिवाभाति वृतः सौम्यः प्रजापतिः॥ २५॥
</dharmashastra  ;= धर्मशास्त्रम् ;  गोदानम्>

</ कथा; दशरथेन विवाहकाले नान्दीश्राद्धस्य तथा गोदानस्य अनुष्ठानम्>
</कथानुक्रमणी;द्विसप्ततितमः सर्गः# विश्वामित्रेण भरतशत्रुघ्रयोः कृते कुशध्वजकन्ययोर्वरणं जनकेन तस्य स्वीकरणं दशरथेन पुत्राणां मङ्गलार्थं नान्दीश्राद्धगोदानयोरनुष्ठानम्>

इत्यार्षे श्रीमद्रामायणे वाल्मीकीये आदिकाव्ये बालकाण्डे द्विसप्ततितमः सर्गः॥ ७२॥
1-72-26 a:
<कथानुक्रमणी;त्रिसप्ततितमः सर्गः# श्रीरामादीनां चतुर्णां भ्रातृृणां विवाहः>
< कथा; भरतस्य तथा शत्रुघ्नस्य विवाहार्थं युधाजितः आगमनम्>
<vyakti ;= व्यक्ति;  युधाजित्>
1-73-1 a:यस्मिंस्तु दिवसे राजा चक्रे गोदानमुत्तमम्।
1-73-1 c:तस्मिंस्तु दिवसे वीरो युधाजित् समुपेयिवान्॥  १॥
1-73-2 a:पुत्रः केकयराजस्य साक्षाद्भरतमातुलः।
1-73-2 c:दृष्ट्वा पृष्ट्वा च कुशलं राजानमिदमब्रवीत्॥  २॥
1-73-3 a:केकयाधिपती राजा स्नेहात् कुशलमब्रवीत्।
1-73-3 c:येषां कुशलकामोऽसि तेषां सम्प्रत्यनामयम्॥  ३॥
1-73-4 a:स्वस्रीयं मम राजेन्द्र द्रष्टुकामो महीपतिः।
1-73-4 c:तदर्थमुपयातोऽहमयोध्यां रघुनन्दन॥  ४॥
1-73-5 a:श्रुत्वा त्वहमयोध्यायां विवाहार्थं तवात्मजान्।
1-73-5 c:मिथिलामुपयातांस्तु त्वया सह महीपते॥  ५॥
1-73-6 a:त्वरयाभ्युपयातोऽहं द्रष्टुकामः स्वसुः सुतम्।
1-73-6 c:अथ राजा दशरथः प्रियातिथिमुपस्थितम्॥  ६॥
1-73-7 a:दृष्ट्वा परमसत्कारैः पूजनाहर्मपूजयत्।
1-73-7 c:ततस्तामुषितो रात्रिं सह पुत्रैर्महात्मभिः॥  ७॥
1-73-8 a:प्रभाते पुनरुत्थाय कृत्वा कर्माणि तत्त्ववित्।
1-73-8 c:ऋषींस्तदा पुरस्कृत्य यज्ञवाटमुपागमत्॥  ८॥
</vyakti ;= व्यक्ति ;   युधाजित् >
</ कथा;  भरतस्य तथा शत्रुघ्नस्य विवाहार्थं युधाजितः आगमनम्>
< कथा;  वसिष्ठेन जनकं प्रति विवाहार्थं आगमने आह्वानम्>
1-73-9 a:युक्ते मुहूर्ते विजये सर्वाभरणभूषितैः।
1-73-9 c:भ्रातृभिः सहितो रामः कृतकौतुकमङ्गलः॥  ९॥
1-73-10 a:वसिष्ठं पुरतः कृत्वा महर्षीनपरानपि।
1-73-10 c:वसिष्ठो भगवानेत्य वैदेहमिदमब्रवीत्॥ १०॥
1-73-11 a:राजा दशरथो राजन् कृतकौतुकमङ्गलैः।
1-73-11 c:पुत्रैर्नरवरज्येष्ठो दातारमभिकाङ्क्षते॥ ११॥
1-73-12 a:दातृप्रतिग्रहीतृभ्यां सर्वार्थाः सम्भवन्ति हि।
1-73-12 c:स्वधर्मं प्रतिपद्यस्व कृत्वा वैवाह्यमुत्तमम्॥ १२॥
1-73-13 a:इत्युक्तः परमोदारो वसिष्ठेन महात्मना।
1-73-13 c:प्रत्युवाच महातेजा वाक्यं परमधर्मवित्॥ १३॥
1-73-14 a:कः स्थितः प्रतिहारो मे कस्याज्ञां सम्प्रतीक्षते।
1-73-14 c:स्वगृहे को विचारोऽस्ति यथा राज्यमिदं तव॥ १४॥
1-73-15 a:कृतकौतुकसर्वस्वा वेदिमूलमुपागताः।
1-73-15 c:मम कन्या मुनिज्येष्ठ दीप्ता बह्नेरिवार्चिषः॥ १५॥
1-73-16 a:सद्योऽहं त्वत्प्रतीक्षोऽस्मि वेद्यामस्यां प्रतिष्ठितः।
1-73-16 c:अविघ्नं क्रियतां सर्वं किमर्थं हि विलम्ब्यते॥ १६॥
</ कथा; वसिष्ठेन जनकं प्रति विवाहार्थं आगमने आह्वानम्>
< कथा;  दशरथेन सुतैः सह विवाहार्थं वेदिकां प्रति आगमनम् >
1-73-17 a:तद् वाक्यं जनकेनोक्तं श्रुत्वा दशरथस्तदा।
1-73-17 c:प्रवेशयामास सुतान् सर्वानृषिगणानपि॥ १७॥
1-73-18 a:ततो राजा विदेहानां वसिष्ठमिदमब्रवीत्।
1-73-18 c:कारयस्व ऋषे सर्वामृषिभिः सह धार्मिक॥ १८॥
1-73-19 a:रामस्य लोकरामस्य क्रियां वैवाहिकीं प्रभो।
1-73-19 c:तथेत्युक्त्वा तु जनकं वसिष्ठो भगवानृषिः॥ १९॥
</ कथा; दशरथेन सुतैः सह विवाहार्थं वेदिकां प्रति आगमनम् >
< कथा;  विवाहवेदिकावर्णनम् >
1-73-20 a:विश्वामित्रं पुरस्कृत्य शतानन्दं च धार्मिकम्।
1-73-20 c:प्रपामध्ये तु विधिवद् वेदिं कृत्वा महातपाः॥ २०॥
1-73-21 a:अलञ्चकार तां वेदिं गन्धपुष्पैः समन्ततः।
1-73-21 c:सुवर्णपालिकाभिश्च चित्रकुम्भैश्च साङ्कुरैः॥ २१॥
1-73-22 a:अङ्कुराढ्यैः शरावैश्च धूपपात्रैः सधूपकैः।
1-73-22 c:शङ्खपात्रैः स्रुवैः स्रग्भिः पात्रैरर्घ्यादिपूजितैः॥ २२॥
1-73-23 a:लाजपूर्णैश्च पात्रीभिरक्षतैरपि संस्कृतैः।
1-73-23 c:दर्भैः समैः समास्तीर्य विधिवन्मन्त्रपूर्वकम्॥ २३॥
</ कथा; विवाहवेदिकावर्णनम् >
<vivaha ;= कथा; विवाहः ;  सीतायाः तथा रामस्य विवाहः  >
1-73-24 a:अग्निमाधाय तं वेद्यां विधिमन्त्रपुरस्कृतम्।
1-73-24 c:जुहावाग्रौ महातेजा वसिष्ठो मुनिपुङ्गवः॥ २४॥
1-73-25 a:ततः सीतां समानीय सर्वाभरणभूषिताम्।
1-73-25 c:समक्षमग्रेः संस्थाप्य राघवाभिमुखे तदा॥ २५॥
1-73-26 a:अब्रवीज्जनको राजा कौसल्यानन्दवर्धनम्।
1-73-26 c:इयं सीता मम सुता सहधर्मचरी तव॥ २६॥
1-73-27 a:प्रतीच्छ चैनां भद्रं ते पाणिं गृह्णीष्व पाणिना।
1-73-27 c:पतिव्रता महाभागा छायेवानुगता सदा॥ २७॥
1-73-28 a:इत्युक्त्वा प्राक्षिपद् राजा मन्त्रपूतं जलं तदा।
1-73-28 c:साधुसाध्विति देवानामृषीणां वदतां तदा॥ २८॥
1-73-29 a:देवदुन्दुभिनिर्घोषः पुष्पवर्षो महानभूत्।
1-73-29 c:एवं दत्त्वा सुतां सीतां मन्त्रोदकपुरस्कृताम्॥ २९॥
</vivaha;= कथा; विवाहः ; सीतायाः तथा रामस्य विवाहः  >
<vivaha;= कथा; विवाहः ; ऊर्मिलायाः तथा लक्ष्मणस्य विवाहः  >
<vivaha;= कथा; विवाहः ;माण्डव्याः  तथा भरतस्य विवाहः  >
<vivaha;= कथा; विवाहः ; श्रुतकीर्तेः तथा शत्रुघ्नस्य विवाहः  >
1-73-30 a:अब्रवीज्जनको राजा हर्षेणाभिपरिप्लुतः।
1-73-30 c:लक्ष्मणागच्छ भद्रं ते ऊर्मिःलामुद्यतां मया॥ ३०॥
1-73-31 a:प्रतीच्छ पाणिं गृह्णीष्व मा भूत् कालस्य पर्ययः।
1-73-31 c:तमेवमुक्त्वा जनको भरतं चाभ्यभाषत॥ ३१॥
1-73-32 a:गृहाण पाण्ंिा माण्डव्याः पाणिना रघुनन्दन।
1-73-32 c:शत्रुघ्नं चापि धर्मात्मा अब्रवीन्मिथिलेश्वरः॥ ३२॥
1-73-33 a:श्रुतकीर्तेर्महाबाहो पाणिं गृह्णीष्व पाणिना।
1-73-33 c:सर्वे भवन्तः सौम्याश्च सर्वे सुचरितव्रताः॥ ३३॥
1-73-34 a:पत्नीभिः सन्तु काकुत्स्था मा भूत् कालस्य पर्ययः।
1-73-34 c:जनकस्य वचः श्रुत्वा पाणीन् पाणिभिरस्पृशन्॥ ३४॥
1-73-35 a:चत्वारस्ते चतसृृणां वसिष्ठस्य मते स्थिताः।
1-73-35 c:अग्निं प्रदक्षिणं कृत्वा वेदिं राजानमेव च॥ ३५॥
1-73-36 a:ऋषींश्चापि महात्मानः सहभार्या रघूद्वहाः।
1-73-36 c:यथोक्तेन ततश्चक्रुर्विवाहं विधिपूर्वकम्॥ ३६॥
</vivaha ;= कथा;विवाहः ; श्रुतकीर्तेः तथा शत्रुघ्नस्य विवाहः >
</vivaha ;= कथा;विवाहः ;माण्डव्याः  तथा भरतस्य विवाहः >
</vivaha;= कथा;विवाहः ;ऊर्मिलायाः तथा लक्ष्मणस्य विवाहः >
<vivaha;= कथा विवाहः ; विवाहसमये अग्निपरिक्रमः >
1-73-37 a:पुष्पवृष्टिर्महत्यासीदन्तरिक्षात् सुभास्वरा।
1-73-37 c:दिव्यदुन्दुभिनिर्घोषैर्गीतवादित्रनिःस्वनैः ॥ ३७॥
1-73-38 a:ननृतुश्चाप्सरःसङ्घा गन्धर्वाश्च जगुः कलम्।
1-73-38 c:विवाहे रघुमुख्यानां तदद्भुतमदृश्यत॥ ३८॥
1-73-39 a:ईदृशे वर्तमाने तु तूर्योद्घुष्टनिनादिते।
1-73-39 c:त्रिरग्निं ते परिक्रम्य ऊहुर्भार्या महौजसः॥ ३९॥
1-73-40 a:अथोपकार्यं जग्मुस्ते सभार्या रघुनन्दनाः।
1-73-40 c:राजाप्यनुययौ पश्यन् सर्षिसङ्घः सबान्धवः॥ ४०॥
</vivaha;= कथा विवाहः ; विवाहसमये अग्निपरिक्रमः >
</dharmashastra  ;= धर्मशास्त्रम् ; विवाहविधिः>
</कथानुक्रमणी;त्रिसप्ततितमः सर्गः# श्रीरामादीनां चतुर्णां भ्रातृृणां विवाहः>

इत्यार्षे श्रीमद्रामायणे वाल्मीकीये आदिकाव्ये बालकाण्डे त्रिसप्ततितमः सर्गः॥ ७३॥
1-73-41 a:
<कथानुक्रमणी;चतुःसप्ततितमः सर्गः# विश्वामित्रस्य स्वाश्रमं प्रति प्रस्थानं जनककर्तृकं कन्यानां कृते प्रचुरधनदानं राज्ञो दशरथस्य विदापनं च मार्गे शुभाशुभशकुनोदयः परशुरामस्यागमनं च>
[अथ रात्र्यां व्यतीतायां विश्वामित्रो महामुनिः। आपृष्ट्वा तौ च राजानौ जगामोत्तरपर्वतम्।]   १
< कथा; जनकेन कन्याधनप्रेषणम्>
1-74-1 a:विश्वामित्रे गते राजा वैदेहं मिथिलाधिपम्।
1-74-1 c:आपृष्ट्वैव जगामाशु राजा दशरथः पुरीम्॥  २॥
1-74-2 a:अथ राजा विदेहानां ददौ कन्याधनं बहु।
1-74-2 c:गवां शतसहस्राणि बहूनि मिथिलेश्वरः॥  ३॥
1-74-3 a:कम्बलानां च मुख्यानां क्षौमान् कोट्यम्बराणि च।
1-74-3 c:हस्त्यश्वरथपादातं दिव्यरूपं स्वलङ्कृतम्॥  ४॥
1-74-4 a:ददौ कन्याशतं तासां दासीदासमनुत्तमम्।
1-74-4 c:हिरण्यस्य सुवर्णस्य मुक्तानां विद्रुमस्य च॥  ५॥
1-74-5 a:ददौ राजा सुसंहृष्टः कन्याधनमनुत्तमम्।
1-74-5 c:दत्त्वा बहुविधं राजा समनुज्ञाप्य पार्थिवम्॥  ६॥
</ कथा; जनकेन कन्याधनप्रेषणम्  >
<व्यक्तिः;   व्यक्ति ;= उत्पातः>
1-74-6 a:प्रविवेश स्वनिलयं मिथिलां मिथिलेश्वरः।
1-74-6 c:राजाप्ययोध्याधिपतिः सह पुत्रैर्महात्मभिः॥  ७॥
1-74-7 a:ऋषीन् सर्वान् पुरस्कृत्य जगाम सबलानुगः।
1-74-7 c:गच्छन्तं तु नरव्याघ्रं सर्षिसङ्घं सराघवम्॥  ८॥
1-74-8 a:घोरास्तु पक्षिणो वाचो व्याहरन्ति समन्ततः।
1-74-8 c:भौमाश्चैव मृगाः सर्वे गच्छन्ति स्म प्रदक्षिणम्॥  ९॥
1-74-9 a:तान् दृष्ट्वा राजशार्दूलो वसिष्ठं पर्यपृच्छत।
1-74-9 c:असौम्याः पक्षिणो घोरा मृगाश्चापि प्रदक्षिणाः॥ १०॥
1-74-10 a:किमिदं हृदयोत्कम्पि मनो मम विषीदति।
1-74-10 c:राज्ञो दशरथस्यैतच्छ्रुत्वा वाक्यं महानृषिः॥ ११॥
</व्यक्तिः;   व्यक्ति  ;= उत्पातः >
<व्यक्तिः;   व्यक्ति ;= उत्पातफलम्>

1-74-11 a:उवाच मधुरां वाणीं श्रूयतामस्य यत् फलम्।
1-74-11 c:उपस्थितं भयं घोरं दिव्यं पक्षिमुखाच्च्युतम्॥ १२॥
1-74-12 a:मृगाः प्रशमयन्त्येते सन्तापस्त्यज्यतामयम्।
1-74-12 c:तेषां संवदतां तत्र वायुः प्रादुर्बभूव ह॥ १३॥
</व्यक्तिः;   व्यक्ति  ;= उत्पातफलम्  >
1-74-13 a:कम्पयन् मेदिनीं सर्वां पातयंश्च महाद्रुमान्।
1-74-13 c:तमसा संवृतः सूर्यः सर्वे नावेदिषुर्दिशः॥ १४॥
1-74-14 a:भस्मना चावृतं सर्वं सम्मूढमिव तद्बलम्।
1-74-14 c:वसिष्ठ ऋषयश्चान्ये राजा च ससुतस्तदा॥ १५॥
1-74-15 a:ससञ्ज्ञा इव तत्रासन् सर्वमन्यद्विचेतनम्।
1-74-15 c:तस्मिंस्तमसि घोरे तु भस्मच्छन्नेव सा चमूः॥ १६॥
<vyakti ;= व्यक्ति ;  परशुरामस्य कथा>
<कथा ;= मार्गमध्ये परशुरामस्य आगमनम् >
1-74-16 a:ददर्श भीमसङ्काशं जटामण्डलधारिणम्।
1-74-16 c:भार्गवं जामदग्न्येयं राजा राजविमर्दनम्॥ १७॥
1-74-17 a:कैलासमिव दुर्धर्षं कालाग्निमिव दुःसहम्।
1-74-17 c:ज्वलन्तमिव तेजोभिर्दुर्निरीक्ष्यं पृथग्जनैः॥ १८॥
1-74-18 a:स्कन्धे चासज्ज्य परशुं धनुर्विद्युद्गणोपमम्।
1-74-18 c:प्रगृह्य शरमुग्रं च त्रिपुरघ्नं यथा शिवम्॥ १९॥
1-74-19 a:तं दृष्ट्वा भीमसङ्काशं ज्वलन्तमिव पावकम्।
1-74-19 c:वसिष्ठप्रमुखा विप्रा जपहोमपरायणाः॥ २०॥
1-74-20 a:सङ्गता मुनयः सर्वे सञ्जजल्पुरथो मिथः।
1-74-20 c:कच्चित् पितृवधामर्षी क्षत्रं नोत्सादयिष्यति॥ २१॥
1-74-21 a:पूर्वं क्षत्रवधं कृत्वा गतमन्युर्गतज्वरः।
1-74-21 c:क्षत्रस्योत्सादनं भूयो न खल्वस्य चिकीर्षितम्॥ २२॥
1-74-22 a:एवमुक्त्वार्घ्यमादाय भार्गवं भीमदर्शनम्।
1-74-22 c:ऋषयो राम रामेति मधुरं वाक्यमब्रुवन्॥ २३॥
1-74-23 a:प्रतिगृह्य तु तां पूजामृषिदत्तां प्रतापवान्।
1-74-23 c:रामं दाशरथिं रामो जामदग्न्योऽभ्यभाषत॥ २४॥

</ कथा; मार्गमध्ये परशुरामस्य आगमनम् >
</कथानुक्रमणी;चतुःसप्ततितमः सर्गः# विश्वामित्रस्य स्वाश्रमं प्रति प्रस्थानं जनककर्तृकं कन्यानां कृते प्रचुरधनदानं राज्ञो दशरथस्य विदापनं च मार्गे शुभाशुभशकुनोदयः परशुरामस्यागमनं च>

इत्यार्षे श्रीमद्रामायणे वाल्मीकीये आदिकाव्ये बालकाण्डे चतुःसप्ततितमः सर्गः॥ ७४॥
1-74-24 a:
<कथानुक्रमणी;पञ्चसप्ततितमः सर्गः# दशरथवाक्यमनाकर्ण्य परशुरामेण श्रीरामस्य वैष्णवधनुषि बाणं सन्धातुं प्रेरणम्>
<कथा ;=  परशुरामस्य तथा रामस्य संवादः>
1-75-1 a:राम दाशरथे वीर वीर्यं ते श्रूयतेऽद्भुतम्।
1-75-1 c:धनुषो भेदनं चैव निखिलेन मया श्रुतम्॥  १॥
1-75-2 a:तदद्भुतमचिन्त्यं च भेदनं धनुषस्तथा।
1-75-2 c:तच्छ्रुत्वाहमनुप्राप्तो धनुर्गृह्यापरं शुभम्॥  २॥
1-75-3 a:तदिदं घोरसङ्काशं जामदग्न्यं महद्धनुः।
1-75-3 c:पूरयस्व शरेणैव स्वबलं दर्शयस्व च॥  ३॥
1-75-4 a:तदहं ते बलं दृष्ट्वा धनुषोऽप्यस्य पूरणे।
1-75-4 c:द्वन्द्वयुद्धं प्रदास्यामि वीर्यश्लाघ्यमहं तव॥  ४॥
1-75-5 a:तस्य तद् वचनं श्रुत्वा राजा दशरथस्तदा।
1-75-5 c:विषण्णवदनो दीनः प्राञ्जलिर्वाक्यमब्रवीत्॥  ५॥
< कथा; परशुरामस्य तथा दशरथस्य संवादः >
1-75-6 a:क्षत्ररोषात् प्रशान्तस्त्वं ब्राह्मणश्च महातपाः।
1-75-6 c:बालानां मम पुत्राणामभयं दातुमर्हसि॥  ६॥
1-75-7 a:भार्गवाणां कुले जातः स्वाध्यायव्रतशालिनाम्।
1-75-7 c:सहस्राक्षे प्रतिज्ञाय शस्त्रं प्रक्षिप्तवानसि॥  ७॥
1-75-8 a:स त्वं धर्मपरो भूत्वा कश्यपाय वसुन्धराम्।
1-75-8 c:दत्त्वा वनमुपागम्य महेन्द्रकृतकेतनः॥  ८॥
1-75-9 a:मम सर्वविनाशाय सम्प्राप्तस्त्वं महामुने।
1-75-9 c:न चैकस्मिन् हते रामे सर्वे जीवामहे वयम्॥  ९॥
</ कथा; परशुरामस्य तथा दशरथस्य संवादः >

<कथा ;= परशुरामेण वैष्णवधनुषः माहात्म्यवर्णनम् >

1-75-10 a:ब्रुवत्येवं दशरथे जामदग्न्यः प्रतापवान्।
1-75-10 c:अनादृत्य तु तद्वाक्यं राममेवाभ्यभाषत॥ १०॥
<कथा ;=  रुद्रस्य तथा विष्णोः युद्धम् >
1-75-11 a:इमे द्वे धनुषी ज्येष्ठे दिव्ये लोकाभिपूजिते।
1-75-11 c:दृढे बलवती मुख्ये सुकृते विश्वकर्मणा॥ ११॥
1-75-12 a:अनुसृष्टं सुरैरेकं त्र्यम्बकाय युयुत्सवे।
1-75-12 c:त्रिपुरघ्नं नरज्येष्ठ भग्रं काकुत्स्थ यत्त्वया॥ १२॥
1-75-13 a:इदं द्वितीयं दुर्धर्षं विष्णोर्दत्तं सुरोत्तमैः।
1-75-13 c:तदिदं वैष्णवं राम धनुः परपुरञ्जयम्॥ १३॥
1-75-14 a:समानसारं काकुत्स्थ रौद्रेण धनुषा त्विदम्।
<कथा ;= युद्धे विष्णुना रुद्रस्य स्तम्भः >
<कथा ;=  रुद्रधनुषः कथा >
1-75-14 c:तदा तु देवताः सर्वाः पृच्छन्ति स्म पितामहम्॥ १४॥
1-75-15 a:शितिकण्ठस्य विष्णोश्च बलाबलनिरीक्षया।
1-75-15 c:अभिप्रायं तु विज्ञाय देवतानां पितामहः॥ १५॥
1-75-16 a:विरोधं जनयामास तयोः सत्यवतां वरः।
1-75-16 c:विरोधे तु महद् युद्धमभवद् रोमहर्षणम्॥ १६॥
1-75-17 a:शितिकण्ठस्य विष्णोश्च परस्परजयैषिणोः।
1-75-17 c:तदा तु जृम्भितं शैवं धनुर्भीमपराक्रमम्॥ १७॥
1-75-18 a:हुङ्कारेण महादेवः स्तम्भितोऽथ त्रिलोचनः।
1-75-18 c:देवैस्तदा समागम्य सर्षिसङ्घः सचारणैः॥ १८॥
1-75-19 a:याचितौ प्रशमं तत्र जग्मतुस्तौ सुरोत्तमौ।
1-75-19 c:जृम्भितं तद् धनुर्दृष्ट्वा शैवं विष्णुपराक्रमैः॥ १९॥
1-75-20 a:अधिकं मेनिरे विष्णुं देवाः सर्षिगणास्तथा।
1-75-20 c:धनू रुद्रस्तु सङ्क्रुद्धो विदेहेषु महायशाः॥ २०॥
1-75-21 a:देवरातस्य राजर्षेर्ददौ हस्ते ससायकम्।
1-75-21 c:इदं च वैष्णवं राम धनुः परपुरञ्जयम्॥ २१॥
</ कथा;  रुद्रधनुषः कथा >
</ कथा; युद्धे विष्णुना रुद्रस्य स्तम्भः >
</ कथा; रुद्रस्य तथा विष्णोः युद्धम् >
< कथा; वैष्णवधनुषः कथा >
<vyakti ;= व्यक्ति ; - कार्तवीर्यार्जुनः >
1-75-22 a:ऋचीके भार्गवे प्रादाद् विष्णुः स न्यासमुत्तमम्।
1-75-22 c:ऋचीकस्तु महातेजाः पुत्रस्याप्रतिकर्मणः॥ २२॥
1-75-23 a:पितुर्मम ददौ दिव्यं जमदग्नेर्महात्मनः।
1-75-23 c:न्यस्तशस्त्रे पितरि मे तपोबलसमन्विते॥ २३॥
1-75-24 a:अर्जुनो विदधे मृत्युं प्राकृतां बुद्धिमास्थितः।
1-75-24 c:वधमप्रतिरूपं तु पितुः श्रुत्वा सुदारुणम्॥
1-75-24 e: क्षत्रमुत्सादयं रोषाज्जातं जातमनेकशः॥ २४॥
</vyakti ;= व्यक्ति  ;= कार्तवीर्यार्जुनः>
<कथा ;=  रामेण कश्यपाय भूदानम् >
1-75-25 a:पृथिवीं चाखिलां प्राप्य कश्यपाय महात्मने।
1-75-25 c:यज्ञस्यान्तेऽददं राम दक्षिणां पुण्यकर्मणे॥ २५॥
1-75-26 a:दत्त्वा महेन्द्रनिलयस्तपोबलसमन्वितः।
1-75-26 c:श्रुत्वा तु धनुषो भेदं ततोऽहं द्रुतमागतः॥ २६॥
</ कथा;   रामेण कश्यपाय भूदानम् >
1-75-27 a:तदेवं वैष्णवं राम पितृपैतामहं महत्।
1-75-27 c:क्षत्रधर्मं पुरस्कृत्य गृह्णीष्व धनुरुत्तमम्॥ २७॥
</ कथा;  वैष्णवधनुषः कथा >
1-75-28 a:योजयस्व धनुःज्येष्ठे शरं परपुरञ्जयम्।
1-75-28 c:यदि शक्तोऽसि काकुत्स्थ द्वन्द्वं दास्यामि ते ततः॥ २८॥
</ कथा; परशुरामेण वैष्णवधनुषः माहात्म्यवर्णनम् >
</कथानुक्रमणी;पञ्चसप्ततितमः सर्गः# दशरथवाक्यमनाकर्ण्य परशुरामेण श्रीरामस्य वैष्णवधनुषि बाणं सन्धातुं प्रेरणम्>

इत्यार्षे श्रीमद्रामायणे वाल्मीकीये आदिकाव्ये बालकाण्डे पञ्चसप्ततितमः सर्गः॥ ७५॥
1-75-29 a:
<कथानुक्रमणी;षट्सप्ततितमः सर्गः# श्रीरामेण वैष्णवं धनुरारोप्यामोघेन शरेण परशुरामस्य तपःप्राप्तानां पुण्यलोकानां विनाशनं परशुरामस्य महेन्द्रपर्वतं प्रत्यागमनम्>

<कथा ;=  रामस्य तथा परशुरामस्य युद्धम् >

1-76-1 a:श्रुत्वा तु जामदग्न्यस्य वाक्यं दाशरथिस्तदा।
1-76-1 c:गौरवाद्यन्त्रितकथः पितू राममथाब्रवीत्॥  १॥
1-76-2 a:कृतवानसि यत् कर्म श्रुतवानस्मि भार्गव।
1-76-2 c:अनुरुध्यामहे ब्रह्मन् पितुरानृण्यमास्थितः॥  २॥
1-76-3 a:वीर्यहीनमिवाशक्तं क्षत्रधर्मेण भार्गव।
1-76-3 c:अवजानासि मे तेजः पश्य मेऽद्य पराक्रमम्॥  ३॥
1-76-4 a:इत्युक्त्वा राघवः क्रुद्धो भार्गवस्य वरायुधम्।
1-76-4 c:शरं च प्रतिजग्राह हस्ताल्लघुपराक्रमः॥  ४॥
</कथा ;= परशुरामस्य तथा रामस्य संवादः >
1-76-5 a:आरोप्य स धनू रामः शरं सज्यं चकार ह।
1-76-5 c:जामदग्न्यं ततो रामं रामः क्रुद्धोऽब्रवीदिदम्॥  ५॥
1-76-6 a:ब्राह्मणोऽसीति पूज्यो मे विश्वामित्रकृतेन च।
1-76-6 c:तस्माच्छक्तो न ते राम मोक्तुं प्राणहरं शरम्॥  ६॥
1-76-7 a:इमां वा त्वद्गतिं राम तपोबलसमर्जितान्।
1-76-7 c:लोकानप्रतिमान् वापि हनिष्यामीति मे मतिः॥  ७॥
1-76-8 a:न ह्ययं वैष्णवो दिव्यः शरः परपुरञ्जयः।
1-76-8 c:मोघः पतति वीर्येण बलदर्पविनाशनः॥  ८॥
1-76-9 a:वरायुधधरं रामं द्रष्टुं सर्षिगणाः सुराः।
1-76-9 c:पितामहं पुरस्कृत्य समेतास्तत्र सर्वशः॥  ९॥
1-76-10 a:गन्धर्वाप्सरसश्चैव सिद्धचारणकिन्नराः।
1-76-10 c:यक्षराक्षसनागाश्च तद् द्रष्टुं महदद्भुतम्॥ १०॥
1-76-11 a:जडीकृते तदा लोके रामे वरधनुर्धरे।
1-76-11 c:निर्वीर्यो जामदग्न्योऽसौ रामो राममुदैक्षत॥ ११॥
1-76-12 a:तेजोभिर्गतवीर्यत्वाज्जामदग्न्यो जडीकृतः।
1-76-12 c:रामं कमलपत्राक्षं मन्दं मन्दमुवाच ह॥ १२॥

<कथा ;=  परशुरामेण कश्यपस्य भूदानम् >

1-76-13 a:काश्यपाय मया दत्ता यदा पूर्वं वसुन्धरा।
1-76-13 c:विषये मे न वस्तव्यमिति मां काश्यपोऽब्रवीत्॥ १३॥
1-76-14 a:सोऽहं गुरुवचः कुर्वन् पृथिव्यां न वसे निशाम्।
1-76-14 c:तदाप्रभृति काकुत्स्थ कृता मे काश्यपस्य ह॥ १४॥
1-76-15 a:तामिमां मद्गतिं वीर हन्तुं नाहर्सि राघव।
1-76-15 c:मनोजवं गमिष्यामि महेन्द्रं पर्वतोत्तमम्॥ १५॥
</ कथा; परशुरामेण कश्यपस्य भूदानम् >
<कथा ;=  परशुरामेण रामस्य विष्णुत्वकथनम् >

1-76-16 a:लोकास्त्वप्रतिमा राम निर्जितास्तपसा मया।
1-76-16 c:जहि ताञ्छरमुख्येन मा भूत् कालस्य पर्ययः॥ १६॥
1-76-17 a:अक्षय्यं मधुहन्तारं जानामि त्वां सुरेश्वरम्।
1-76-17 c:धनुषोऽस्य परामर्शात् स्वस्ति तेऽस्तु परन्तप॥ १७॥
</ कथा; परशुरामेण रामस्य विष्णुत्वकथनम् >

1-76-18 a:एते सुरगणाः सर्वे निरीक्षन्ते समागताः।
1-76-18 c:त्वामप्रतिमकर्माणमप्रतिद्वन्द्वमाहवे ॥ १८॥
1-76-19 a:न चेयं मम काकुत्स्थ व्रीडा भवितुमर्हति।
1-76-19 c:त्वया त्रैलोक्यनाथेन यदहं विमुखीकृतः॥ १९॥
1-76-20 a:शरमप्रतिमं राम मोक्तुमर्हसि सुव्रत।
1-76-20 c:शरमोक्षे गमिष्यामि महेन्द्रं पर्वतोत्तमम्॥ २०॥
<कथा ;=  परशुरामे  रामेण शरमोक्षणम् >

1-76-21 a:तथा ब्रुवति रामे तु जामदग्न्ये प्रतापवान्।
1-76-21 c:रामो दाशरथिः श्रीमांश्चिक्षेप शरमुत्तमम्॥ २१॥
1-76-22 a:स हतान् दृश्य रामेण स्वाँल्लोकांस्तपसार्जितान्।
1-76-22 c:जामदग्न्यो जगामाशु महेन्द्रं पर्वतोत्तमम्॥ २२॥
1-76-23 a:ततो वितिमिराः सर्वा दिशश्चोपदिशस्तथा।
1-76-23 c:सुराः सर्षिगणा रामं प्रशशंसुरुदायुधम्॥ २३॥
1-76-24 a:रामं दाशरथिं रामो जामदग्न्यः प्रपूजितः।
1-76-24 c:ततः प्रदक्षिणीकृत्य जगामात्मगतिं प्रभुः॥ २४॥
</ कथा;  परशुरामे  रामेण शरमोक्षणम् >
</ कथा;  रामस्य तथा परशुरामस्य युद्धम् >
</ कथा; परशुरामस्य कथा >
</कथानुक्रमणी;षट्सप्ततितमः सर्गः# श्रीरामेण वैष्णवं धनुरारोप्यामोघेन शरेण परशुरामस्य तपःप्राप्तानां पुण्यलोकानां विनाशनं परशुरामस्य महेन्द्रपर्वतं प्रत्यागमनम्>

इत्यार्षे श्रीमद्रामायणे वाल्मीकीये आदिकाव्ये बालकाण्डे षट्सप्ततितमः सर्गः॥ ७६॥
1-76-25 a:
<कथानुक्रमणी;सप्तसप्ततितमः सर्गः# पुत्रैः स्नुषाभिश्च सह दशरथस्यायोध्यायां प्रवेशः;   शत्रुघ्नसहितस्य भरतस्य मातुलगृहे गमनं श्रीरामस्य सद्वृत्त्या समेषां सन्तोषः;   श्रीसीतारामयोर्मिःथः प्रेम्णो वर्णनम्>
< कथा; रामेण वरुणाय वैष्णवधनुषः  तथा शरस्य  दानम्>
<vyakarana;   व्याकरणम् ;= - वरुणाय ददौ>
1-77-1 a:गते रामे प्रशान्तात्मा रामो दाशरथिर्धनुः।
1-77-1 c:वरुणायाप्रमेयाय ददौ हस्ते महायशाः॥  १॥
</vyakarana;   व्याकरणम् ;= वरुणाय ददौ >
</ कथा; रामेण वरुणाय वैष्णवधनुषः तथा शरस्य  दानम् >
1-77-2 a:अभिवाद्य ततो रामो वसिष्ठप्रमुखानृषीन्।
1-77-2 c:पितरं विकलं दृष्ट्वा प्रोवाच रघुनन्दनः॥  २॥
<vyakarana;   व्याकरणम् ;= चतुरङ्गिणी >
1-77-3 a:जामदग्न्यो गतो रामः प्रयातु चतुरङ्गिणी।
1-77-3 c:अयोध्याभिमुखी सेना त्वया नाथेन पालिता॥  ३॥
</vyakarana;   व्याकरणम् ;= चतुरङ्गिणी>
1-77-4 a:रामस्य वचनं श्रुत्वा राजा दशरथः सुतम्।
1-77-4 c:बाहुभ्यां सम्परिष्वज्य मूर्ध्युपाघ्राय राघवम्॥  ४॥
1-77-5 a:गतो राम इति श्रुत्वा हृष्टः प्रमुदितो नृपः।
1-77-5 c:पुनर्जातं तदा मेने पुत्रमात्मानमेव च॥  ५॥
<varnane ;= वर्णनम् ;  अयोध्यायाः वर्णनम् >
1-77-6 a:चोदयामास तां सेनां जगामाशु ततः पुरीम्।
1-77-6 c:पताकाध्वजिनीं रम्यां तूर्योद्घुष्टनिनादिताम्॥  ६॥
1-77-7 a:सिक्तराजपथारम्यां प्रकीर्णकुसुमोत्कराम्।
1-77-7 c:राजप्रवेशसुमुखैः पौरैर्मङ्गलपाणिभिः॥  ७॥
1-77-8 a:सम्पूर्णां प्राविशद् राजा जनौघैः समलङ्कृताम्।
1-77-8 c:पौरैः प्रत्युद्गतो दूरं द्विजैश्च पुरवासिभिः॥  ८॥
</varnane ;= कथा;वर्णनम्;  अयोध्यायाः वर्णनम् >
< कथा; दशरथेन अयोध्यायां प्रवेशः>
1-77-9 a:पुत्रैरनुगतः श्रीमाञ्श्रीमद्भिश्च महायशाः।
1-77-9 c:प्रविवेश गृहं राजा हिमवत्सदृशं प्रियम्॥  ९॥
1-77-10 a:ननन्द स्वजनै राजा गृहे कामैः सुपूजितः।
1-77-10 c:कौसल्या च सुमित्रा च कैकेयी च सुमध्यमा॥ १०॥
</ कथा; दशरथेन अयोध्यायां प्रवेशः>
< कथा; अयोध्यायां रामादिनां वासः>

1-77-11 a:वधूप्रतिग्रहे युक्ता याश्चान्या राजयोषितः।
1-77-11 c:ततः सीतां महाभागामूर्मिःलां च यशस्विनीम्॥ ११॥
1-77-12 a:कुशध्वजसुते चोभे जगृहुर्नृपयोषितः।
1-77-12 c:मङ्गलालापनैहर्ोमैः शोभिताः क्षौमवाससः॥ १२॥
1-77-13 a:देवतायतनान्याशु सर्वास्ताः प्रत्यपूजयन्।
1-77-13 c:अभिवाद्याभिवाद्यांश्च सर्वा राजसुतास्तदा॥ १३॥
1-77-14 a:रेमिरे मुदिताः सर्वा भर्तृभिर्मुदिता रहः।
1-77-14 c:कृतदाराः कृतास्त्राश्च सधनाः ससुहृज्जनाः॥ १४॥
1-77-15 a:शुश्रूषमाणाः पितरं वर्तयन्ति नरर्षभाः।
1-77-15 c:कस्यचित्त्वथ कालस्य राजा दशरथः सुतम्॥ १५॥
</ कथा;  अयोध्यायां रामादिनां वासः>
< कथा; भरतेन तथा शत्रुघ्नेन कैकयदेशं प्रति गमनम्>

1-77-16 a:भरतं कैकयीपुत्रमब्रवीद् रघुनन्दनः।
1-77-16 c:अयं केकयराजस्य पुत्रो वसति पुत्रक॥ १६॥
1-77-17 a:त्वां नेतुमागतो वीरो युधाजिन्मातुलस्तव।
1-77-17 c:श्रुत्वा दशरथस्यैतद् भरतः कैकयीसुतः॥ १७॥
1-77-18 a:गमनायाभिचक्राम शत्रुघ्नसहितस्तदा।
1-77-18 c:आपृच्छ्य पितरं शूरो रामं चाक्लिष्टकारिणम्॥ १८॥
1-77-19 a:मातृृश्चापि नरज्येष्ठः शत्रुघ्नसहितो ययौ।
1-77-19 c:युधाजित् प्राप्य भरतं सशत्रुघ्नं प्रहर्षितः॥ १९॥
1-77-20 a:स्वपुरं प्राविशद् वीरः पिता तस्य तुतोष ह।
1-77-20 c:गते च भरते रामो लक्ष्मणश्च महाबलः॥ २०॥
</ कथा; भरतेन तथा शत्रुघ्नेन कैकयदेशं प्रति गमनम्>
<वर्णनम्;  गुणः ; =  रामस्य गुरु-पितृसेवा>

1-77-21 a:पितरं देवसङ्काशं पूजयामासतुस्तदा।
1-77-21 c:पितुराज्ञां पुरस्कृत्य पौरकार्याणि सर्वशः॥ २१॥
1-77-22 a:चकार रामः सर्वाणि प्रियाणि च हितानि च।
1-77-22 c:मातृभ्यो मातृकार्याणि कृत्वा परमयन्त्रितः॥ २२॥
1-77-23 a:गुरूणां गुरुकार्याणि काले कालेऽन्ववैक्षत।
1-77-23 c:एवं दशरथः प्रीतो ब्राह्मणा नैगमास्तथा॥ २३॥
1-77-24 a:रामस्य शीलवृत्तेन सर्वे विषयवासिनः।
1-77-24 c:तेषामतियशा लोके रामः सत्यपराक्रमः॥ २४॥

1-77-25 a:स्वयम्भूरिव भूतानां बभूव गुणवत्तरः।
1-77-25 c:रामश्च सीतया सार्धं विजहार बहूनृतून्॥ २५॥
</वर्णनम्;  गुणः ; =  रामस्य गुरु-पितृसेवा>
<वर्णनम्;  गुणः ; = वर्णनम्;  गुणः ; सीतायाः गुणवर्णनम्>

1-77-26 a:मनस्वी तद्गतमनास्तस्या हृदि समर्पितः।
1-77-26 c:प्रिया तु सीता रामस्य दाराः पितृकृता इति॥ २६॥

1-77-27 a:गुणाद्रूपगुणाच्चापि प्रीतिर्भूयोऽभिवर्धते।
1-77-27 c:तस्याश्च भर्ता द्विगुणं हृदये परिवर्तते॥ २७॥
<गुणः; सीतायाः लक्ष्मीस्वरूपत्वम्>

1-77-28 a:अन्तर्गतमपि व्यक्तमाख्याति हृदयं हृदा।
1-77-28 c:तस्य भूयो विशेषेण मैथिली जनकात्मजा॥
1-77-28 e: देवताभिः समा रूपे सीता श्रीरिव रूपिणी॥ २८॥
</गुणः;= सीतायाः लक्ष्मीस्वरूपत्वम्>

1-77-29 a:तया स राजर्षिसुतोऽभिकामया समेयिवानुत्तमराजकन्यया ।
1-77-29 c:अतीव रामः शुशुभे मुदान्वितो विभुः श्रिया विष्णुरिवामरेश्वरः। २९
</varnane; guna;= वर्णनम्;  गुणः ; सीतायाः गुणवर्णनम्>
</कथानुक्रमणी;सप्तसप्ततितमः सर्गः# पुत्रैः स्नुषाभिश्च सह दशरथस्यायोध्यायां प्रवेशः;   शत्रुघ्नसहितस्य भरतस्य मातुलगृहे गमनं श्रीरामस्य सद्वृत्त्या समेषां सन्तोषः; श्रीसीतारामयोर्मिःथः प्रेम्णो वर्णनम्>

इत्यार्षे श्रीमद्रामायणे वाल्मीकीये आदिकाव्ये बालकाण्डे सप्तसप्ततितमः सर्गः॥ ७७॥


॥ बालकाण्डं सम्पूर्णम्॥
